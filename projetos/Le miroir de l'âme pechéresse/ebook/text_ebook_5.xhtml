<!DOCTYPE html>
<html xmlns="http://www.w3.org/1999/xhtml" xml:lang="fr" lang="fr">
<head>
    <meta charset="UTF-8" />
    <meta name="dc:title" content="Le miroir de l'âme pechéresse" />
    <title>❧ Oraiſon de laME FIDELE, A SON SEIGNEVR DIEV.</title>
	<link rel="stylesheet" href="style.css" type="text/css" />
</head>
<body>
<h2 class="titulo titulo2" id="ti5">❧ Oraiſon de laME FIDELE, A SON SEIGNEVR DIEV.</h2>
<p class="verso">*</p>
<div class="canto">
<p class="verso">SEigneur, duquel le ſiege, ſont les Cieux :</p>
<p class="verso">Le marchepied, la terrɇ, &amp; ces baslieux :</p>
<p class="verso">Qui en tes bras encloz le firmament,</p>
<p class="verso">Qui es touſiours nouueau, antiquɇ &amp; vieux,</p>
<p class="verso">Rien n'eſt caché au regard de tes yeux :</p>
<p class="verso">Au fonds du roc tu vois le diamant,</p>
<p class="verso">Au fonds d'Enfer ton iuſte iugement,</p>
<p class="verso">Au fonds du ciel ta Maieſté reluire,</p>
<p class="verso">Au fonds du cœur le couuert penſement,</p>
<p class="verso">Qui eſt celuy qui te voudroit inſtruire ?</p>
<p class="verso">—Plus qu'vn eſclairton œil eſt importable,</p>
<p class="verso">Plus qu'vn tonnerrɇ eſt ta voix effrayable,</p>
<p class="verso">Plus qu'vn grãd vent ton eſprit no⁹ eſtonne,</p>
<p class="verso">Plus que fouldrɇ eſt ton coup ineuitable,</p>
<p class="verso">Plus que Mort eſt ton irɇ eſpouentable,</p>
<p class="verso">Plus de nul feu ton courroux peine donne :</p>
<p class="verso">Tu penſɇ &amp; veux, &amp; fais, &amp; ſi ordonne</p>
<p class="verso">Ce qui te plaiſt : tuer, reſuſciter,</p>
<p class="verso">[66]</p>
<p class="verso">Eſt en ta main, dont l'œuurɇ eſt touſiours bonne :</p>
<p class="verso">Qui eſt le ſot qui penſɇ y reſiſter ?</p>
<p class="verso">—Plus qu'vn Soleil ton regard eſt luiſant,</p>
<p class="verso">Plus qu'vn beau iour ton viſagɇ eſt plaiſant,</p>
<p class="verso">Plus que roſeɇ au cœur ton eſprit doux,</p>
<p class="verso">Plus ton parler qu'vn vẽtau chaud duiſant,</p>
<p class="verso">Plus ton Amour le noſtrɇ eſt conduiſant</p>
<p class="verso">Qu'vn cler ruiſſeau qui nous emporte tous</p>
<p class="verso">Au treſſeur port, ou nous attend l'Eſpoux :</p>
<p class="verso">Dont le doux bruit rend le cœur endormy,</p>
<p class="verso">Bonté, beauté, &amp; ſens, ſe monſtrɇ à nous :</p>
<p class="verso">Qui eſt le fol qui n'en veult eſtrɇ amy ?</p>
<p class="verso">—Qui eſt le fol qui cuide conſeilles</p>
<p class="verso">Celuy duquel lon doit eſmerueiller</p>
<p class="verso">La grand vertu &amp; haulte ſapience ?</p>
<p class="verso">Qui peult l'eſprit eſueillant, eſueiller,</p>
<p class="verso">Qui ne doit point ny ne peult ſommeiller ?</p>
<p class="verso">Qui apprendra ſçauoir à la ſcience ?</p>
<p class="verso">Qui eſmouura la longue patience</p>
<p class="verso">Deuant le temps de luy determiné ?</p>
<p class="verso">Nul qui aura dedens ſa conſcience</p>
<p class="verso">L'eſprit duquel tout eſt illuminé.</p>
<p class="verso">—Quand il formoit les Cieux par ſa parole,</p>
<p class="verso">Le feu &amp; l'air, la Terrɇ, &amp; l'eau tant molle,</p>
<p class="verso">Qui le ſeruoit à ſi grandɇ ceuure faire ?</p>
<p class="verso">Quand tant d'Eſleuz eſcriuoit en ſon rolle {dúvida}</p>
<p class="verso">Quel ſeruiteur eſtoit ſon prothocole,</p>
<p class="verso">Pour n'oublier ce qu'il vouloit parfaire ?</p>
<p class="verso">[67]</p>
<p class="verso">Mais qui baillé luy ha tout l'exemplaire</p>
<p class="verso">De tant d'oyſeaux, de beſtes &amp; poiſſons :</p>
<p class="verso">O, le Cuider, il vous fault icy taire,</p>
<p class="verso">Celuy qui ſeme, fait auſsi les moiſſons.</p>
<p class="verso">—Seigneur, Cuider ha voulu entreprendre</p>
<p class="verso">De ta hauteur, ſens, &amp; puiſſancɇ entendre,</p>
<p class="verso">Et deuiſer de tes graces &amp; biens :</p>
<p class="verso">Mais il auroit beſoing premier d'apprendre</p>
<p class="verso">Que c'eſt de luy, &amp; dedens ſoy deſcendre :</p>
<p class="verso">Lors trouueroit que s'il eſt, il eſt riens.</p>
<p class="verso">Rien que peult il ? moindrɇ eſt que fangɇ &amp; fiens.</p>
<p class="verso">Mais ſi ce Rien au vray ſe congnoiſſoit,</p>
<p class="verso">Rien &amp; toy Tout failliroit des liens,</p>
<p class="verso">Ou le Cuider le poure Rien deçoit.</p>
<p class="verso">—Tu aymes tant ta gloirɇ &amp; ton honneur,</p>
<p class="verso">Que tu en veux à ceux eſtre donneur</p>
<p class="verso">Que rien en eux ne congnoiſſent de bon :</p>
<p class="verso">Car confeſſans Rien leur Amɇ &amp; leur cœur,</p>
<p class="verso">Quand de toy ont la diuine liqueur,</p>
<p class="verso">Diſent que c'eſt purement de ton don.</p>
<p class="verso">Et de tant plus leur donnɇ en abandon</p>
<p class="verso">Grace pour gracɇ, &amp; plus leurs cœurs s'abaiſſent,</p>
<p class="verso">(En demãdãt, cõme pecheurs pardon)</p>
<p class="verso">Car tout ce bien venant de toy confeſſent.</p>
<p class="verso">—O Donateur de graces ſans meſure,</p>
<p class="verso">Ceſte clarté de verité tant pure</p>
<p class="verso">Enuoyɇ au cœur qui ne te c{h}erche pas : {dúvida : " : " ou ","?}</p>
<p class="verso">[68]</p>
<p class="verso">Tu luy fais voir du peché la laidure,</p>
<p class="verso">Et de ſon Amɇ, &amp; de ſon corps l'ordure,</p>
<p class="verso">Et le profund d'Enfer iuſquɇ au plus bas.</p>
<p class="verso">Là ou il eſt, les liens &amp; les laz</p>
<p class="verso">Par le menu, lors fais l'ame captiue</p>
<p class="verso">De pres compter : mais en fin tu rabbas</p>
<p class="verso">Ainſi qu'il plaiſt à ta bonté naïue.</p>
<p class="verso">—L'amɇ eſt ſans yeux, car elle ne peult voir,</p>
<p class="verso">Et ſon oreillɇ eſt ſans aucun pouoir</p>
<p class="verso">De rien ouyr : &amp; muettɇ eſt ſa bouche,</p>
<p class="verso">S'il ne te plaiſt par ton tresbon vouloir</p>
<p class="verso">L'illuminer, &amp; luy faire ſçauoir</p>
<p class="verso">Que mortɇ ellɇ eſt pl⁹ qu'vne vieille ſouche,</p>
<p class="verso">Morte ſe voit quand ta clarté la touche,</p>
<p class="verso">Ellɇ oyt ta voix, luy ouurant les oreilles :</p>
<p class="verso">Si ton eſprit dens ſa bouche s'approche,</p>
<p class="verso">Elle ne fait que louer tes merueilles.</p>
<p class="verso">L'aueugle voit mais non pas de ſa veüe,</p>
<p class="verso">Son œil charnel commɇ vne beſte nue</p>
<p class="verso">Ne peult rien voir ſinon l'extérieur,</p>
<p class="verso">Mais ta clarté &amp; donneɇ &amp; receue</p>
<p class="verso">Par ta bonté, &amp; par ton don conceue,</p>
<p class="verso">Luy ouurel'œil pour voir l'interieur.</p>
<p class="verso">Lors il te voit comme ſuperieur,</p>
<p class="verso">Dieu tout en tous, de tous la vie &amp; l'eſtre,</p>
<p class="verso">Et luy de tous damnez l'inferieur,</p>
<p class="verso">Rien, en la main de ta puiſſante dextre.</p>
<p class="verso">—Se Sourd qui ha ſon oreille fermée</p>
<p class="verso">[69]</p>
<p class="verso">Par non chaloir en erreur confermée,</p>
<p class="verso">Eſt cler oyant, qui d'ouyr n'eſtoit digne.</p>
<p class="verso">Naturɇ en luy par toy eſt reformee,</p>
<p class="verso">Et en la tiennɇ eſt ſi bien transformee,</p>
<p class="verso">Qu'il oyt : mais c'eſt de l'ouye diuine.</p>
<p class="verso">Il oyt ma voix gracieuſɇ &amp; benigne,</p>
<p class="verso">Par ceſte voix te congnoit ſon Paſteur,</p>
<p class="verso">Luy ta Brebis, qui de crier ne fine,</p>
<p class="verso">Làs, ie periz ſans toy, mon Saluateur.</p>
<p class="verso">—Le Muet donc à qui parole fault,</p>
<p class="verso">En ceſte chair parlɇ &amp; crie bien hault,</p>
<p class="verso">Quand en ſa bouche à ta parole viue</p>
<p class="verso">Il ſe confeſſɇ &amp; congnoit ſon default,</p>
<p class="verso">Et qu'il eſt rien, qui nulle choſe vault</p>
<p class="verso">Et toy, Seigneur, bonté purɇ &amp; naïue,</p>
<p class="verso">Il criɇ à toy remply d'amour actiue,</p>
<p class="verso">Demandant l'eau du don tant deſirable.</p>
<p class="verso">L'ayant receu, ſon Amɇ eſt ententiue</p>
<p class="verso">A ſans ceſſer crier, DIEV eſt aymable,</p>
<p class="verso">Mais ceſte voix de Iacob qui s'eſtime</p>
<p class="verso">Le plus petit, le dernier &amp; l'infime,</p>
<p class="verso">A toy Seigneur &amp; Perɇ eſt agreable.</p>
<p class="verso">Car du plus bas iuſquɇ au hault de la ſyme</p>
<p class="verso">Ta main le cherchɇ, &amp; l'eſpreuuɇ, &amp; le lime :</p>
<p class="verso">Mais rien ne voit à ceſte voix ſemblable.</p>
<p class="verso">Car de la peau tant dignɇ &amp; admirable,</p>
<p class="verso">De ton cher filz, l'ha ſi bien reueſtu</p>
<p class="verso">Ta ſapiencɇ &amp; bonté ſecourable,</p>
<p class="verso">[70]</p>
<p class="verso">Que tu n'y peux trouuer que ta vertu.</p>
<p class="verso">—Seigneur, Seigneur, quelle eſt ta charitê, {dúvida}</p>
<p class="verso">Voyant celuy qui n'a rien merité,</p>
<p class="verso">Et qui n'eſt Rien, luy donner congnoiſſance</p>
<p class="verso">De ce qu'il eſt ? puis de ta verité</p>
<p class="verso">De ton Amour, parolɇ, &amp; purité</p>
<p class="verso">Tu le remplis en treſgrandɇ abondance.</p>
<p class="verso">Tu le reueſtz par ſi bellɇ ordonnance</p>
<p class="verso">Du veſtement qui cœuure tout peché,</p>
<p class="verso">Non ſeulement comme par apparence,</p>
<p class="verso">Mais qui le rend mort en lieu de caché.</p>
<p class="verso">—Ceſte voix là, va criant n'auoir Eſtre</p>
<p class="verso">Sinon toy ſeul, ſon ſeigneur &amp; ſon maiſtre :</p>
<p class="verso">Par les deſertz ſe fait tresbien ouyr,</p>
<p class="verso">Diſant, ô cueur dur, rural &amp; champeſtre,</p>
<p class="verso">Deſliez vous de voſtre vieux cheueſtre,</p>
<p class="verso">Prenez le ioug qui vous peult reſionyr,</p>
<p class="verso">Par ſa douceur il vous ſera iouyr</p>
<p class="verso">Du bien que DIEV prometà ſes Eluz.</p>
<p class="verso">Mais qui voudra ce ſeruice fouyr</p>
<p class="verso">Sera fait ferfaux eternelz palus.</p>
<p class="verso">—Ceſte voix la de ſoy ne fait la feſte,</p>
<p class="verso">Ny ne dit rien forgé dedens ſa teſte,</p>
<p class="verso">Ny ne ſe fait prophete, iuſtɇ, ou ſaint :</p>
<p class="verso">Mais vn chacun à congnoiſtrɇ admonneſte,</p>
<p class="verso">Que le ſeul Saint, bon &amp; iuſtɇ, &amp; honneſte,</p>
<p class="verso">Ceſt DIEV tout ſeul, ꝗ n'eſt forgé ny paint</p>
<p class="verso">La main duquel à donner ne ſe feint</p>
<p class="verso">[71]</p>
<p class="verso">A ſon Eleu ſa treſdeuce promeſſe :</p>
<p class="verso">Au Reprouué, en ſon peché eſteint,</p>
<p class="verso">Le lieu ou eſt, immortelle triſteſſe.</p>
<p class="verso">—Qui eſt la voix qui ſi hautement crie,</p>
<p class="verso">Qui ſi tresbien &amp; humblement prie,</p>
<p class="verso">Qui eſt ouyɇ, &amp; pour ſa reuerence</p>
<p class="verso">Eſt exauceɇ, &amp; ſi ſemble perie :</p>
<p class="verso">Quant à la chair, niſɇ à la moquerie,</p>
<p class="verso">De tous voyans en treſpourɇ apparence ?</p>
<p class="verso">Làs, c'eſt l'amour ou giſt noſtrɇ eſperance :</p>
<p class="verso">Qui a crié, ſi hault dedens la Croix,</p>
<p class="verso">Que nous auons de tous maux deliurance</p>
<p class="verso">Par ſa vertu, &amp; ainſi ie le crois.</p>
<p class="verso">—Et ceſte voix encore criɇ en nous,</p>
<p class="verso">Poſtulɇ en nous, &amp; nous fait à genoux,</p>
<p class="verso">Par vn ſouſpir qui eſt inenarrable,</p>
<p class="verso">Sans craintɇ aller à toy, Pere, tant doux,</p>
<p class="verso">Te demander ton Filz pour noſtrɇ eſpoux;</p>
<p class="verso">Dedens lequel eſt ton Amɇ immuable,</p>
<p class="verso">Et tous tes biens ô bonté incroyable,</p>
<p class="verso">Qui ton eſprit nous donnes pour prier,</p>
<p class="verso">Duquel la voix te rend doux &amp; placable,</p>
<p class="verso">Tant qu'au criant ne peux le don nier,</p>
<p class="verso">Tu œuurɇ en nous : parquoy noſtrɇ œuurɇ  eſt bonne,</p>
<p class="verso">Quãd nous ſçauons q̃ tu l'œuure &amp; ordõne.</p>
<p class="verso">Mais tu te plais ſi fort en ton ouurage,</p>
<p class="verso">Que tu parfais l'œuurɇ, &amp; puis la couronne</p>
<p class="verso">[72]</p>
<p class="verso">A ton honneur, dont la gloirɇ enuironne</p>
<p class="verso">De millɇ honneurs, &amp; gloire dauantage :</p>
<p class="verso">Mais le Proufit de ce bon labourage</p>
<p class="verso">En eſt à nous, qui t'en donnons l'honneur,</p>
<p class="verso">Plus t'en rendons, plus de ton heritage,</p>
<p class="verso">Et de tes biens enuers nous es donneur.</p>
<p class="verso">—Ton don deſcend, &amp; puis retournɇ à toy,</p>
<p class="verso">En deſcendant en vn autrɇ, ou en moy,</p>
<p class="verso">Te monſtre bon, humble, doux, gracieux :</p>
<p class="verso">Car tu deſcends, toy Dieu, Seigneur, &amp; Roy,</p>
<p class="verso">En ceſte ordurɇ, &amp; vilain deſarroy</p>
<p class="verso">Pour la purger, &amp; conuertir en mieux :</p>
<p class="verso">Puis la ioingnant à toy, remontɇ aux cieux,</p>
<p class="verso">En te monſtrant Perɇ &amp; paſteur paiſſant,</p>
<p class="verso">Ta Brebis metz hors de ſon Adam vieux,</p>
<p class="verso">En la ſauuant de ce Loup rauiſſant.</p>
<p class="verso">—Ceſte deſcente qui monſtre ta bonté,</p>
<p class="verso">Par la quellɇ eſt noſtre mal furmonté,</p>
<p class="verso">Te donnɇ honneur &amp; immortelle gloire.</p>
<p class="verso">Mais le proufit (quand tout eſt bien compté,</p>
<p class="verso">Voyant par toy noſtrɇ ennemy domté,</p>
<p class="verso">Et nous tirez de priſon ordɇ &amp; noire,</p>
<p class="verso">Voirɇ &amp; portez pour ſigne de victoire</p>
<p class="verso">A toy, qui as l{'}ouurɇ entiere parfaite)</p>
<p class="verso">En eſt à nous, qui nous fais en toy croire,</p>
<p class="verso">Et demeurer par alliance faite.</p>
<p class="verso">—Si ceſtɇ Amour dont te deuons aymer</p>
<p class="verso">Venoit de nous, lon pourroit eſtimer</p>
<p class="verso">[73]</p>
<p class="verso">Qu'elle ſeroit bien courtɇ &amp; fort petitɇ :</p>
<p class="verso">Mais ſi l'amour de toy vient enflammer</p>
<p class="verso">Noſtrɇ amɇ &amp; cœur, mettant à ſec la mer</p>
<p class="verso">De noz pechés, par ſa gracɇ &amp; merite,</p>
<p class="verso">C'eſte Amour là n'aura fin ny limite.</p>
<p class="verso">Plaiſir, tourment, honte, douleur, ny mort,</p>
<p class="verso">N'aurõt pouoir qu'elle nous laiſſɇ &amp; quitte.</p>
<p class="verso">Car elle vient del'immuablɇ &amp; fort.</p>
<p class="verso">—Tu es Amour, qui toy ſeul te comprens,</p>
<p class="verso">Qui en noz cœurs ceſte lumierɇ apprens :</p>
<p class="verso">Quand noſtre nuict en eſt illumince,</p>
<p class="verso">L'obſcurité des tenebres reprens :</p>
<p class="verso">Et noſtrɇ eſprit de noſtre chair deſprens,</p>
<p class="verso">Le tirant hors de ceſte cheminee</p>
<p class="verso">No{i}rciɇ au feu, dont ellɇ eſt ſi minee,</p>
<p class="verso">Que ſi l'eſprit y faiſoit ſon ſeiour,</p>
<p class="verso">Luy infiny en ceſte chair finee</p>
<p class="verso">Seroit en nuict eternelle, ſans iour.</p>
<p class="verso">—Mais ton Amour cõmɇ vn feu vehement</p>
<p class="verso">Ce cœur de fer plus dur que n'eſt l'aymant,</p>
<p class="verso">Vient amollir &amp; conuertiren eau :</p>
<p class="verso">Et ſa froideur ſa peur, ſon tremblement</p>
<p class="verso">Tournɇ en ardeur d'amour de vray aymant,</p>
<p class="verso">Tãt que luy laid, froid, &amp; noir, deuiẽt beau.</p>
<p class="verso">Ce corps peſant eſt refait tout nouueau,</p>
<p class="verso">Leger, luiſant, chauld, contre ſa nature :</p>
<p class="verso">Par l'vnion du doux feu de l'agneau,</p>
<p class="verso">Au Createur ſemble la creature.</p>
<p class="verso">[74]</p>
<p class="verso">—Quand le fer eſt remply du feu ardent,</p>
<p class="verso">Tout œil dira que c'eſt feu cuident,</p>
<p class="verso">Et ſi la main vn peu y veult toucher,</p>
<p class="verso">Diſant que c'eſt fer, &amp; froid le cuydant,</p>
<p class="verso">Trouuera feu ce treſcler accident,</p>
<p class="verso">Et n'en voudra plus ſi pres approcher :</p>
<p class="verso">Ainſi Amour vny à noſtre chair,</p>
<p class="verso">La fait ſembler clere, chaudɇ, &amp; legere :</p>
<p class="verso">Mais c'eſt luy ſeul auquel a couſté cher,</p>
<p class="verso">Ceſtɇ vnion de tenebrɇ à lumiere.</p>
<p class="verso">—O vray Amy, nous ne t'aymons dõc point</p>
<p class="verso">Mais ſi en nous tu es par Amour ioint,</p>
<p class="verso">Ton Amour t'ayme, te glorifiɇ, &amp; louë,</p>
<p class="verso">Tant rẽpliſſant corps, chemiſɇ, &amp; pourpoint,</p>
<p class="verso">Que place n'ha en nous, voyla le poinct,</p>
<p class="verso">Ou autrɇ Amour ſe vende, ne ſe louë :</p>
<p class="verso">Il n'apparoit en nous fange ne bouë :</p>
<p class="verso">Car ta beauté nous rend tant acompliz,</p>
<p class="verso">Que noſtre dit, fait, &amp; penſer aduouë.</p>
<p class="verso">Voyãt l'amour dont nous ſommes rempliz.</p>
<p class="verso">—Amour fait donc ceſte mutation</p>
<p class="verso">De nous en toy, monſtrant l'affection,</p>
<p class="verso">Qu'as à ta pourɇ &amp; fragile facture,</p>
<p class="verso">La quellɇ as prinſɇ en ton Election,</p>
<p class="verso">La conformant à ta perfection.</p>
<p class="verso">Apres auoir veſtue ſa veſture,</p>
<p class="verso">Comme pecheur, &amp; ſouffert la batture,</p>
<p class="verso">Qui iuſtement elle deuoit porter,</p>
<p class="verso">[75]</p>
<p class="verso">Amour d'amour feit lors tellɇ ouuerture,</p>
<p class="verso">Que tout pecheur s'en doit reconforter.</p>
<p class="verso">—Ta grand' Amour, ó Perɇ &amp; Createur,</p>
<p class="verso">Quand tu l'vniz à noſtre pefanteur,</p>
<p class="verso">Nous fait faillir en la viɇ eternelle :</p>
<p class="verso">Du centrɇ embas iuſques à la hauteur,</p>
<p class="verso">Tu fais voler la facturɇ, au facteur,</p>
<p class="verso">Par la vertu de ta treſlegere æle :</p>
<p class="verso">C'eſt ton Amour, dilection, &amp; zele</p>
<p class="verso">Dont tu remplis ceſte celeſte maſle,</p>
<p class="verso">En l'eleuant par diuinɇ eſtincelle</p>
<p class="verso">Legerement, maugré ſa terre baſſe.</p>
<p class="verso">—Ta grand' beauté, ta clarté, ta lumiere,</p>
<p class="verso">Nous vient chercher au fonds de la taniere,</p>
<p class="verso">Pour conuertir en beauté la laideur.</p>
<p class="verso">Ceſtɇ vnion par treſdouce maniere</p>
<p class="verso">Oſte de nous ceſte forme premiere</p>
<p class="verso">Du vieil Adam, ſon feu &amp; ſon ardeur,</p>
<p class="verso">Si laid &amp; ord que c'eſtoit grand' hydeur :</p>
<p class="verso">Mais par Amour eſt ſi bien effacé,</p>
<p class="verso">Et nous repaintz &amp; couuertz de ſplendeur,</p>
<p class="verso">Que ſoubz beauté eſt Adam treſpaſsé.</p>
<p class="verso">—Feu cõſonimãt, mõ Dieu plein de valeur,</p>
<p class="verso">Tu as daigné ta diuine chaleur,</p>
<p class="verso">Vnir ſi bien à noſtre ſroide glace,</p>
<p class="verso">Qu'en appaiſant de ſon froid la douleur</p>
<p class="verso">Nous as tirez de ce glacé malheur,</p>
<p class="verso">Par ſeulement vers nous tourner la face,</p>
<p class="verso">[76]</p>
<p class="verso">Dont la beauté toute froideur efface :</p>
<p class="verso">Et rend le cœur ſi bruſlant &amp; ſi chauld,</p>
<p class="verso">Qu'il n'ha ſoucy, quoy qu'il ſouffre ny face,</p>
<p class="verso">Mais que touſiours bruſle du feu d'enhault.</p>
<p class="verso">—O fortɇ Amour, plus forte quela Mort,</p>
<p class="verso">Qui la durté de noſtre cœur tant fort</p>
<p class="verso">A de partir, amollir, ou briſer,</p>
<p class="verso">Vient approcher de toy par tel effort,</p>
<p class="verso">Que tu le romps, auecques tel ſupport,</p>
<p class="verso">Qu'il ne ſent point de mal au desbriſer.</p>
<p class="verso">Ceſte durté viens à pulueriſer,</p>
<p class="verso">Et puis la rendz ſi liquidɇ &amp; fluente,</p>
<p class="verso">Que tu peux eau de la pierre puiſer,</p>
<p class="verso">Dont ta bonté demeure triumphante.</p>
<p class="verso">—Ne vous lauez de voſtre agilité,</p>
<p class="verso">Beauté, bonté, puiſſancɇ, vtilité,</p>
<p class="verso">En ignorant l'amour qui eſt en vous :</p>
<p class="verso">Mais confeſſez par grandɇ humilité,</p>
<p class="verso">Que du tout Rien, pleins de fragilité</p>
<p class="verso">Vous vous ſentez, &amp; mains iointes à genoux</p>
<p class="verso">Dites DIEV ſeul eſtre beau, ſage, doux,</p>
<p class="verso">Puiſſant, &amp; bon : dont Amour eſt lien,</p>
<p class="verso">Qui nous vnit à luy ſi fort treſtous,</p>
<p class="verso">Que noſtre mal eſt conuert de ſon bien.</p>
<p class="verso">—Il n'y ha donc qu'amour en noſtre cœur,</p>
<p class="verso">Qui ſoit de nous, &amp; noz vices vainqueur :</p>
<p class="verso">Ouurant en nous par diuine merueille,</p>
<p class="verso">Si nous ſentons ceſte, douce liqueur,</p>
<p class="verso">[77]</p>
<p class="verso">Apres auoir ſouffert l'aſpre piqueur</p>
<p class="verso">Du dur remors qui ſouuent nous reueille,</p>
<p class="verso">Nous ſentirons cœur, œil, bouchɇ, &amp; oreille,</p>
<p class="verso">Si pleins d'amour, &amp; de ioyɇ, &amp; de riz,</p>
<p class="verso">Que nous dirons, ô Bonté nompareille,</p>
<p class="verso">Tu rends contens les damnez &amp; marriz.</p>
<p class="verso">—Tu es touſiours &amp; ioyeux, &amp; content,</p>
<p class="verso">L'hommɇ au rebours de toy ſe departant :</p>
<p class="verso">Car il n'y ha qu'ennuy en ton abſence.</p>
<p class="verso">Immuablɇ es, ferme, ſtablɇ, &amp; conſtant :</p>
<p class="verso">L'homme ſouuent ſe muɇ &amp; change tant,</p>
<p class="verso">Qu'il eſt (ſans toy) plein de toutɇ incõſtace.</p>
<p class="verso">Mais toy, Seigneur, par ta forte puiſſance</p>
<p class="verso">Le rends tresfort, ferme, content, ioyeux :</p>
<p class="verso">Car qui touſiours par foy voit ta preſence</p>
<p class="verso">Eſt ſi ioyeux qu'il ne peult vouloir mieux,</p>
<p class="verso">—O Dieu d'amour, ô treſparfait amant,</p>
<p class="verso">Celuy qui ha de toy vray ſentiment</p>
<p class="verso">Ne peult plorer, quoy qu'on luy facɇ, ou die.</p>
<p class="verso">De ta main prend, voire ioyeuſement,</p>
<p class="verso">Ce qu'il te plaiſt donner, peine, ou tourmẽt,</p>
<p class="verso">Repos, trauail, fanté, ou maladie :</p>
<p class="verso">Car le plaiſir d'ouyr la melodie</p>
<p class="verso">Du ſon treſdoux de ton diuin parler,</p>
<p class="verso">Le rend content, ſi fort qu'il ne maudie</p>
<p class="verso">Nul bien dehors, ou plus ne veult aller.</p>
<p class="verso">—Dehors de toy, en tout l'exterieur</p>
<p class="verso">Ne peult trouuer le meilleur eſpieur</p>
<p class="verso">[78]</p>
<p class="verso">Qui onques fuſt, rien que trauail &amp; peine.·</p>
<p class="verso">Abbé n'y ha, ny Moine, ny Prieur,</p>
<p class="verso">Qui n'ayt en ſoy Remors ce grand crieur,</p>
<p class="verso">Rendant touſiours conſciencɇ incertaine.</p>
<p class="verso">Ou eſt le bien, l'argent, ou le dommaine,</p>
<p class="verso">Ou eſt l'honneur, &amp; le plaiſant plaiſir,</p>
<p class="verso">Dont l'ame ſoit ſi contentɇ &amp; ſi pleine,</p>
<p class="verso">Qu'elle n'ayt plus le tourment du deſir ?</p>
<p class="verso">—L'enfant prodiguɇ alla loing pour cercher,</p>
<p class="verso">Ce qu'il penſoit le repos de ſa chair,</p>
<p class="verso">Prenant plaiſir (autant qu'il en peult prẽdre)</p>
<p class="verso">A dances, ieux, &amp; à s'eſcarmoucher</p>
<p class="verso">En maintz tournois, ou l'hõneur couſte cher.</p>
<p class="verso">En beaux feſtins deſirant tout deſpendre,</p>
<p class="verso">Pour acõplir, cõmɇ il vouloit pretendre,</p>
<p class="verso">Tout ſon plaiſir, le cerchant au dehors :</p>
<p class="verso">La poureté en fin luy feit entendre,</p>
<p class="verso">Que ce n'eſt rien ce que peult voir le corps.</p>
<p class="verso">—Parquoy contraint de la neceſsité</p>
<p class="verso">Ferma les yeux à l'immundicité</p>
<p class="verso">De ce dehors, &amp; retourna en ſoy :</p>
<p class="verso">Ou il congnut ſa grande cecité,</p>
<p class="verso">Et de tes ſerfs la grand' diuerſité,</p>
<p class="verso">Qui viuent tous contens du pain chez toy.</p>
<p class="verso">O Pere doux, la rigueur de ta Loy,</p>
<p class="verso">Tu luy monſtras don til dit, Peccaui :</p>
<p class="verso">Puis luy donnant feur eſpoir par la Foy</p>
<p class="verso">Tu l'embraſſas, dont il fut tout rauy.</p>
<p class="verso">[79]</p>
<p class="verso">—L'hõmɇ hors de toy, hors de ſoy meſmes ſort</p>
<p class="verso">Mais demeurant en toy par diuin ſort,</p>
<p class="verso">Il eſt en ſoy : car ſans toy n'ha nul eſtre,</p>
<p class="verso">Il eſt en toy joyeux &amp; ſagɇ &amp; fort :</p>
<p class="verso">Mais hors de toy, triſte, fol, laid, &amp; ord :</p>
<p class="verso">Voirɇ &amp; plus ſerf, ou plus cuidɇ eſtre maiſtre :</p>
<p class="verso">Du demourãt des pourceaux veult repaiſtre,</p>
<p class="verso">Dont ne ſe peult iamais ſaouler le fol.</p>
<p class="verso">Làs, s'il gouſtoit du doux pain de ta dextre</p>
<p class="verso">Il en ſeroit plus ſatisfait que fort.</p>
<p class="verso">—Qui ha gouſte, ô Pere, de ta main</p>
<p class="verso">La grand' douceur, de ton celeſte pain,</p>
<p class="verso">De ſon deſir ha ſatisfaction :</p>
<p class="verso">De ioyɇ il eſt, &amp; de plaiſir ſi plein,</p>
<p class="verso">Que d'autres biẽs n'ha plus ne ſoif ne faim :</p>
<p class="verso">Car en toy ſeul prend conſolation.</p>
<p class="verso">Mais ceſte faim par grand' dilection</p>
<p class="verso">De tous les iours en manger, ne tarit :</p>
<p class="verso">Plus il en prend, plus croiſt l'affection.</p>
<p class="verso">D'auoir du pain, ſans lequel il perit.</p>
<p class="verso">—Mais s'il te plaiſt, Puiſſant, Superieur,</p>
<p class="verso">Le ietter hors en ſon exterieur,</p>
<p class="verso">Ou il n'y a rien que tenebrɇ obſcure,</p>
<p class="verso">Ne voyant plus le bien interieur,</p>
<p class="verso">S'arreſtera au mondɇ inferieur</p>
<p class="verso">Plein de ſoucy, de trauail, &amp; de cure.</p>
<p class="verso">Il iugera netteté, toutɇ ordure :</p>
<p class="verso">Et le bien, mal : &amp; le mal dira bien :</p>
<p class="verso">[80]</p>
<p class="verso">Souſpirs &amp; pleurs ſeront ſa nourriture,</p>
<p class="verso">Tant eſt cruel l'exterieur lien.</p>
<p class="verso">—Son œil charnel rien que chair ne voirra,</p>
<p class="verso">Son cœur charnel rien d'eſprit ne croira,</p>
<p class="verso">Parquoy n'ayant que chair au cœur n'à l'œil</p>
<p class="verso">Plaiſir ſouuent deſir luy enuoyra.</p>
<p class="verso">Puis d'autre part quelque mot qu'il orra,</p>
<p class="verso">Luy cauſera deſpit, regret, &amp; dueil.</p>
<p class="verso">Deſir, courroux, le mettront au cercueil :</p>
<p class="verso">Car il ne peult tout ſon deſir auoir :</p>
<p class="verso">Rien que de mal ne peult faire recueil,</p>
<p class="verso">Qui ſon cœur met ou bien ne ſe peult voir.</p>
<p class="verso">—Là n'eſt q̃ pleur &amp; grincement de dentz</p>
<p class="verso">Car biens, honneurs, &amp; plaiſirs euidentz</p>
<p class="verso">Lon veult auoir : &amp; pour les acquerir</p>
<p class="verso">Vient mille maux, &amp; fault millɇ accidentz :</p>
<p class="verso">Et qui les ha, trouuɇ encores dedens</p>
<p class="verso">Deſir bruſlant de touſiours en querir :</p>
<p class="verso">Et qui les perd, c'eſt aſſez pour mourir.</p>
<p class="verso">L'vn va noyer ſon corps, &amp; l'autre pendre :</p>
<p class="verso">L'exterieur ne fait rien que courir</p>
<p class="verso">Apres le bien que la chair ne peult prendre.</p>
<p class="verso">—Mais ſi apres auoir trop ſeiourné</p>
<p class="verso">En ce dehors, par toy eſt retourné</p>
<p class="verso">En ce dedens, en l'exterieur homme,</p>
<p class="verso">Ayant du tout ſon corps abandonné,</p>
<p class="verso">Par ceſte Foy &amp; don de toy donné,</p>
<p class="verso">Il s'esbahit : &amp; regardant la ſomme</p>
<p class="verso">[81]</p>
<p class="verso">De ſes pechés : &amp; puis en voyant comme</p>
<p class="verso">Ta grand' bonté l'a tiré d'vn tel lieu,</p>
<p class="verso">Et luy, enfant d'ire, ton filz le nomme,</p>
<p class="verso">La gloirɇ en dõne a toy ſeul, Seigneur Dieu,</p>
<p class="verso">—O quel plaiſir, quand de treſorde fange</p>
<p class="verso">Se voit blanchy &amp; fait cler commɇ vn Ange,</p>
<p class="verso">Par ta bonté, ſans rien de ſon labeur !</p>
<p class="verso">O quel heureux &amp; proufitable change</p>
<p class="verso">De ſerf à filz, &amp; d'ennemy eſtrange</p>
<p class="verso">A vn priué Amy, à qui le cœur</p>
<p class="verso">Eſt deſcouuert ! Eſt il telle douceur,</p>
<p class="verso">Que ſent l'Eleu bien retourné en toy,</p>
<p class="verso">Qui en tes bras puiſſans n'ha nulle peur</p>
<p class="verso">D'eſtre laiſsé, ny retourner en ſoy</p>
<p class="verso">—Tu Es qui Es, verité, voyɇ, &amp; vie,</p>
<p class="verso">Vray Dieu d'amour, ꝗ d'aymer nous conuie,</p>
<p class="verso">Qui viz en nous : car ſans toy, sõmes mortz.</p>
<p class="verso">Mais ton Amour, dõt noſtrɇ Amɇ eſt rauie,</p>
<p class="verso">Vn ſaint deſir luy cauſɇ &amp; vnɇ enuie,</p>
<p class="verso">De delaiſſer la poiſon de ſon corps,</p>
<p class="verso">Pour retourner dont elle vint alors,</p>
<p class="verso">Que tu la mis dedens, pour en vſer</p>
<p class="verso">A ton vouloir, luy donnant vn remors</p>
<p class="verso">S'elle vouloit de luy trop abuſer.</p>
<p class="verso">—Qui peult auoir Eſtre que de toy ſeul,</p>
<p class="verso">Qui as formé tout par vn ſeul clin d'œil ?</p>
<p class="verso">Nul, s'il n'auoit autre Dieu Createur,</p>
<p class="verso">Ce qu'il ne peult, qui qu'ẽ ait ioyɇ ou dueil.</p>
<p class="verso">[82]</p>
<p class="verso">Tu es qui es, Nous rien, fors le recueil</p>
<p class="verso">Que tu en fais comme puiſſant facteur.</p>
<p class="verso">De ce qui n'eſt, tu es le redempteur,</p>
<p class="verso">Le r'achetant, de non Eſtre, à iamais,</p>
<p class="verso">Par l'vnion de toy ſon Séruateur :</p>
<p class="verso">Rien, Eſtrɇ en toy ha : car tu luy prometz.</p>
<p class="verso">—Si tu n'eſtois de ſon Eſtre ſubſtance,</p>
<p class="verso">De qui auroit l'homme ſa ſuffifance :</p>
<p class="verso">Il periroit : car il ne s'eſt pas fait.</p>
<p class="verso">Cent ans auant qu'au mõdɇ il euſt naiſſance</p>
<p class="verso">Eſtre n'auoit en ſoy, mais en preſence</p>
<p class="verso">De toy eſtoit, en qui tout eſt parfait.</p>
<p class="verso">Son Eſtre donc n'eſt, luy mourant, de fait,</p>
<p class="verso">Car il eſtoit auant qu'il fuſt au monde.</p>
<p class="verso">Sil te congnoit ſon Eſtrɇ, il eſt refait,</p>
<p class="verso">Et eſt heureux en l'vn &amp; l'autre monde.</p>
<p class="verso">—Voyant en ſoy, &amp; non en toy ſon Eſtre,</p>
<p class="verso">Commence toy &amp; luy à deſcongnoiſtre :</p>
<p class="verso">Et prend Cuyder pour certaine ſcience,</p>
<p class="verso">Il ſe veult tel que tu es apparoiſtre,</p>
<p class="verso">Bon, iuſte, Saint : ſe fairɇ à tous congnoiſtre</p>
<p class="verso">Sage, Saint, fort, &amp; plein de ſapience :</p>
<p class="verso">Nettoyer veult par ſoy ſa conſcience,</p>
<p class="verso">Et dit qu'il peult ſe damner &amp; fauuer,</p>
<p class="verso">Car il cuydɇ eſtrɇ, &amp; n'a plus de fiance,</p>
<p class="verso">En toy, qui Es : lequel ne peult trouuer.</p>
<p class="verso">—Seigneur, en toy ſommes, &amp; Eſtrɇ auons,</p>
<p class="verso">Te congnoiſſant ainſi que nous deuons,</p>
<p class="verso">[83]</p>
<p class="verso">Toy ſeul voyons, ſans plus nous regarder,</p>
<p class="verso">Tout le ſçauoir, en toy requis ſçauons,</p>
<p class="verso">En toy penſons, &amp; viuons, &amp; mouuons,</p>
<p class="verso">Car il te plaiſt toy meſmɇ en nous garder,</p>
<p class="verso">Noz ennemis toy ſeul peux engarder</p>
<p class="verso">De nous tirer hors de ta congnoiſſance,</p>
<p class="verso">Pouoir n'auront de l'eſprit retarder</p>
<p class="verso">De donner loz à ta ſeule puiſſance.</p>
<p class="verso">—O Pere doux, plein de dilection,</p>
<p class="verso">Ne permetz pas la ſeparation</p>
<p class="verso">Qu'auons de toy par vn Cuyder meſchant.</p>
<p class="verso">Ferme noz yeux à propre affection,</p>
<p class="verso">A fin que toy par vrayɇ intention</p>
<p class="verso">Touſiours voyons, &amp; pas à pas marchant</p>
<p class="verso">Saillons de nous auecques ioyeux chant,</p>
<p class="verso">Entrant en toy qui es noſtre ſeur Eſtre :</p>
<p class="verso">Sãs que nul ſoit ſon Eſtrɇ en ſoy cherchant,</p>
<p class="verso">Mais en toy ſeul noſtre Dieu, Perɇ, &amp; maiſtre.</p>
<p class="verso">—Tu es en nous viuant, &amp; nous viuons :</p>
<p class="verso">Et ceſte vie en nous bien eſprouuons :</p>
<p class="verso">Sans qui, tous mortz ſommes certainement,</p>
<p class="verso">Nous du tout mortz, queſt ce q̃ nous pouõs ?</p>
<p class="verso">Nous ne voyons, ne parlons, ne mangeons,</p>
<p class="verso">Car nous n'auons penſer ny ſentiments</p>
<p class="verso">La viɇ en nous, nous rend tous autrement :</p>
<p class="verso">Et toy, Seigneur, viuant, es noſtre vie :</p>
<p class="verso">Qui nous rend telz que toy : ou nullement</p>
<p class="verso">Mort n'ha pouoir, mais par vie deſuie.</p>
<p class="verso">[84]</p>
<p class="verso">—Tu es la voyɇ &amp; le chemin treſample</p>
<p class="verso">Par ou lon va au grand celeſte temple,</p>
<p class="verso">Car nul n'y peult par autre voyɇ aller.</p>
<p class="verso">Aux pelerins tu es mis pour exemple,</p>
<p class="verso">Et celuy là qui mieux t'aymɇ &amp; contemple,</p>
<p class="verso">Eſt plus auant, &amp; mieux en ſçait parler :</p>
<p class="verso">Pource qu'aux tiens deſire reueler</p>
<p class="verso">Ta volunté : à fin que chacun voye</p>
<p class="verso">Le droit chemin, n'as pas voulu celer,</p>
<p class="verso">Mais leur as dit, Ie ſuis la vraye voye.</p>
<p class="verso">—Seigneur, quell'eſt au cœur mõdain eſtroite,</p>
<p class="verso">Qui eſt nourry en ceſte fange moite,</p>
<p class="verso">Plein de plaiſirs, &amp; de biens, &amp; d'honneurs !</p>
<p class="verso">Qu'ellɇ eſt auſsi amplɇ, agreablɇ &amp; droite</p>
<p class="verso">A l'Amɇ en toy faite ſagɇ &amp; adroite,</p>
<p class="verso">Qui ne prens rien de tous autre donneurs</p>
<p class="verso">Fois de toy ſeul, deſpriſant tous Seigneurs</p>
<p class="verso">Pour t'obeir, &amp; ſuiure ton vouloir,</p>
<p class="verso">Ne croyant point les humains enſeigneurs,</p>
<p class="verso">Mais ton eſprit ſeul qui la fait valoir !</p>
<p class="verso">—Les biens que tant lon deſirɇ amaſſer</p>
<p class="verso">Ne peuuent pas par ce chemin paſſer,</p>
<p class="verso">Ny les honneurs, n'y les plaiſirs auſsi :</p>
<p class="verso">Meſmes le cœur premier y fault caſſer,</p>
<p class="verso">Rompre deſir, &amp; vouloir effacer.</p>
<p class="verso">Car ſi le corps n'eſt tout mort &amp; tranſy,</p>
<p class="verso">Vuyde d'amour &amp; de mondain ſoucy,</p>
<p class="verso">Entrer ne peult par ceſtɇ eſtroite porte,</p>
<p class="verso">[85]</p>
<p class="verso">Ou nul ne va que par gracɇ &amp; mercy,</p>
<p class="verso">En delaiſſant le vieil Adam, qui'il porte,</p>
<p class="verso">—Tu es la voye, &amp; le chemin royal,</p>
<p class="verso">Qui porte l'Ame, en la tirant du mal,</p>
<p class="verso">Au lieu ou eſt le bien ineſtimable.</p>
<p class="verso">La deſloyale eſt par le treſloyal</p>
<p class="verso">Portéɇ à forcɇ, &amp; d'amour cordial</p>
<p class="verso">Tiréɇ à luy, ô douceur admirable,</p>
<p class="verso">Qui maugre nous, nous rameine à l'eſtable !</p>
<p class="verso">Et ne fault point que de ce nous ventons,</p>
<p class="verso">Car tu nous porte, cela eſt veritable,</p>
<p class="verso">Ce n'eſt pas nous qui la voye portons.</p>
<p class="verso">—Qui ha de toy, ô voye, le ſçauoir,</p>
<p class="verso">Autre chemin ne veult plus receuoir,</p>
<p class="verso">Par toy il va, la eſt ſa ſuffiſance :</p>
<p class="verso">Si lon luy dit, vien autre chemin voir,</p>
<p class="verso">Deça, delà, penſant le deceuoir,</p>
<p class="verso">Poſsible n'eſt : car d'eſtre en ta preſence</p>
<p class="verso">Porté de toy, au lieu de toutɇ ayſance,</p>
<p class="verso">Eſt ſi content, que ſon œil autre part</p>
<p class="verso">Ne peult tourner : &amp; la eſt ſa plaiſance :</p>
<p class="verso">Dont autre voyɇ &amp; chemin laiſſɇ à part.</p>
<p class="verso">—O verité, à pluſieurs incongnue,</p>
<p class="verso">Làs, il eſt temps que ceſtɇ obſcure nue</p>
<p class="verso">Ou tu te tiens tu vueille romprɇ &amp; fendre.</p>
<p class="verso">Tous bons eſpritz, te voyant retenue,</p>
<p class="verso">En gemiſſant, deſirent ta venue,</p>
<p class="verso">Que longuement tu fais ça bás attendre.</p>
<p class="verso">[86]</p>
<p class="verso">Helàs vien, vien Seigñr IESVS, deſcẽdre,</p>
<p class="verso">Illuminant noſtre tenebrɇ obſcure,</p>
<p class="verso">Fais nous bien voir noſtre Rien, noſtre cendre,</p>
<p class="verso">Et ta bonté, qui de Rien prent la cure.</p>
<p class="verso">—Vien, verité, au fondz de noz eſpritz;</p>
<p class="verso">Fais que le feu d'amour y ſoit eſpriz.</p>
<p class="verso">En congnoiſſant ceſte bonté exquiſe,</p>
<p class="verso">Demonſtre nous de qui ſommes compriz</p>
<p class="verso">Et rachetez : &amp; quel eſt le grand pris</p>
<p class="verso">Offert à DIEV pour toute ſon Egliſe.</p>
<p class="verso">Vien, Verité, qui rien ne nous deſguiſe,</p>
<p class="verso">Chaſſe l'erreur forgée par les hommes,</p>
<p class="verso">Bruſle Cuyder par ſi ſubtile guiſe,</p>
<p class="verso">Qu'en DIEV tout ſeul congnoiſſons qui nous ſommes.</p>
<p class="verso">—Nous de peché priſonniers &amp; captifz,</p>
<p class="verso">Pleins d'ignorance, aueuglez &amp; chetifz,</p>
<p class="verso">N'auous pouoir d'eſchapper ce danger,</p>
<p class="verso">A faire mal ſommes promptz &amp; haſtifz :</p>
<p class="verso">Car ignorans tes delicatz paſtiz,</p>
<p class="verso">Pain de douleur il nous conuient manger,</p>
<p class="verso">Helàs, Seigneur, pour ce malheur changer,</p>
<p class="verso">Ta Verité fais en noz cœurs reluire :</p>
<p class="verso">Pour nous oſter des mains de l'eſtranger,</p>
<p class="verso">Et à toy, Perɇ, en liberté conduire.</p>
<p class="verso">—O eternel, en qui mon Tout ie croy</p>
<p class="verso">Tu es mon DIEV, mon Seigneur &amp; mon Roy,</p>
<p class="verso">[87]</p>
<p class="verso">Toute bonté, ſapiencɇ &amp; puiſſance.</p>
<p class="verso">O IESVS CHRIST, en qui mon Dieu ie voy,</p>
<p class="verso">Par ceſte foy que de toy ſeul reçoy,</p>
<p class="verso">Tu es mon bien &amp; ma vrayɇ innocence.</p>
<p class="verso">Auoir ne puis de mon Rien congnoiſſance,</p>
<p class="verso">Si ie ne ſuis en toy : qui t'es daigné</p>
<p class="verso">Te faire Rien, des hommes l'oubliance,</p>
<p class="verso">Vn poure ver tout nu{d} en fang baigné.</p>
<p class="verso">—Làs, tire moy à toy, doux IESVS CHRIST,</p>
<p class="verso">Fais qu'en ton Rien ſoye, mort &amp; preſcript,</p>
<p class="verso">Tant que nul œil, ny le mien ne me voye,</p>
<p class="verso">Bruſle mon cœur d'amour par ton eſcrit,</p>
<p class="verso">Et mon Adam mon cruel Antecriſt,</p>
<p class="verso">Qui trop me fait retarder en ta voye.</p>
<p class="verso">Ton ſaint eſprit me guide &amp; me con{uoye},</p>
<p class="verso">Non plus mon ſens, ny mõ Cuyder mẽteur</p>
<p class="verso">A fin qu'en toy &amp; non en moy ie ſoye :</p>
<p class="verso">Lors tu viuras en moy, mon Redempteur.</p>
<p class="verso">—Tu t'es pour nous du tout aneanty,</p>
<p class="verso">Apres auoir &amp; porté &amp; ſenty,</p>
<p class="verso">De noz pechés punition entiere,</p>
<p class="verso">A mort &amp; croix pour nous tous conſenty.</p>
<p class="verso">Promis l'auois (auſsi n'as tu menty)</p>
<p class="verso">Que tu ferois redemption pleniere</p>
<p class="verso">O mon doux Rien, vien rompre la barriere</p>
<p class="verso">De mon Cuyder, me faiſant eſtre Rien,</p>
<p class="verso">[88]</p>
<p class="verso">Et tout ainſi que ſoleil en verriere</p>
<p class="verso">Reluys en moy, qui ſans toy n'ay nul bien.</p>
<p class="verso">—Tresvoluntiers à Rien tu t'es ſoubmis,</p>
<p class="verso">A fin qu'à Rien Adam par toy fuſt mis,</p>
<p class="verso">Duquel auois prins la robɇ &amp; figure :</p>
<p class="verso">Auſsi viuant par Foy en tes amys,</p>
<p class="verso">Les as fais Rien : &amp; d'eux meſmes deſmiz,</p>
<p class="verso">Ne ſentent rien en eux, que ta nature.</p>
<p class="verso">D'eux ilz n'ont plus congnoiſſance, ny cure :</p>
<p class="verso">Car en toy ſont, qui Rien as voulu eſtre :</p>
<p class="verso">Lors ayant mis à rien la Creature,</p>
<p class="verso">La reünis à ſon Tout, par ta dextre.</p>
<p class="verso">—Seigneur qui as ceſte diuinité</p>
<p class="verso">Voulu cacher ſoubz noſtrɇ humanité,</p>
<p class="verso">Pour Enfer vaincrɇ &amp; la Mort &amp; Peché :</p>
<p class="verso">D'Adam a pris l'habit d'humilité,</p>
<p class="verso">Lequel as mis par ta grand charité</p>
<p class="verso">A rien : l'ayant mort, en croix attaché.</p>
<p class="verso">Toy ſeul l'as fait, &amp; t'en es empeſché :</p>
<p class="verso">Mais Adam mort, mis à Rien ſur la Croix,</p>
<p class="verso">Soubz le manteau duquel eſtois caché,</p>
<p class="verso">As mõſtré DIEV, par toy, en to⁹ endroitz.</p>
<p class="verso">—O Adam mort, ô IESVS CHRIST viuant,</p>
<p class="verso">O morte chair, ô Cuyder mis au vent, /*mudança do ò para ô*/</p>
<p class="verso">O poute Rien, iuſqu'à Tout eſleué,</p>
<p class="verso">O la vertu, qui rend puiſſant, ſçauant,</p>
<p class="verso">Cil qui eſtoit foiblɇ &amp; ſot par auant !</p>
<p class="verso">[89]</p>
<p class="verso">Que ton Amour icy eſt approuué,</p>
<p class="verso">Eſlire Rien, damné &amp; reprouué,</p>
<p class="verso">Le transformant en Tout, en filz, &amp; frere :</p>
<p class="verso">Ame qui as ce parfait Rien trouué,</p>
<p class="verso">Cours à ton Tout : plus ça bas ne differe.</p>
<p class="verso">—Eternel Tout qui peult à toy courir,</p>
<p class="verso">Sinon celuy que tu as fait mourir,</p>
<p class="verso">Et mettrɇ à Rien par ton filz tant amable ?</p>
<p class="verso">Qui par la mort l'eſt venu ſecourir</p>
<p class="verso">De ſon Cuyder qui le faiſoit perir,</p>
<p class="verso">En le rendant du tout pareil au Diable,</p>
<p class="verso">Qui Ange fut en Dieu beau &amp; louable :</p>
<p class="verso">Mais ſe voyant en luy, &amp; non en DIEV,</p>
<p class="verso">Par vn Cuyder d'eſtre à ſon DIEV ſemblable,</p>
<p class="verso">Perdit le Ciel, &amp; n'eut plus autre lieu.</p>
<p class="verso">—O IESVS CHRIST, mon piteux redempteur,</p>
<p class="verso">Qui m'aſtiré de ce Cuyder menteur,</p>
<p class="verso">En me monſtrant mon Rien, ce que ie ſuis,</p>
<p class="verso">Tu es l'amy &amp; le ſagɇ inuenteur</p>
<p class="verso">De tirer Rien à ſon Tout &amp; autheur :</p>
<p class="verso">Apres l'auoir plongé au fonds du puits</p>
<p class="verso">De deſeſpoir, &amp; puis porté à l'huys</p>
<p class="verso">Du hault du ciel, pour a ſon Tout le ioindre,</p>
<p class="verso">La Creaturɇ vniɇ au Createur,</p>
<p class="verso">Ce doux ſçauoir à t'aymer no⁹ doit poindre.</p>
<p class="verso">—Pere, qui vois dens ton filz honoré</p>
<p class="verso">[90]</p>
<p class="verso">Ce poure, Rien, du tout incorporé</p>
<p class="verso">Par la vertu de ton eſprit treſſaint,</p>
<p class="verso">Auquel toy ſeul es veu &amp; adoré,</p>
<p class="verso">Non commɇ vn Dieu paint, viſiblɇ, &amp; doré,</p>
<p class="verso">Mais cõme Dieu puiſſant, pour eſtre craint,</p>
<p class="verso">Pour eſtrɇ aymé de tous, d'vn cœur nõ feint.</p>
<p class="verso">L'eſtrɇ &amp; la vie de toute creature,</p>
<p class="verso">Tu tirɇ à toy, par ton filz, maintɇ &amp; maint :</p>
<p class="verso">Et Rien à Tout, par Election pure.</p>
<p class="verso">—O DIEV, ó Tout, qui cé Rien as tiré /*^ para ´*/</p>
<p class="verso">A toy par CHRIST, auquel l'as martyré,</p>
<p class="verso">Et mis à Rien par ſa mort tant cruelle :</p>
<p class="verso">Apres qu'il ha longuement ſouſpiré,</p>
<p class="verso">Pour tout du tout eſtre à ſon Tout tiré</p>
<p class="verso">Se ſent vny a toy, Viɇ eternelle.</p>
<p class="verso">Or eſt ce Rien, creature nouuelle,</p>
<p class="verso">Incorporé tout en l'homme nouueau ?</p>
<p class="verso">Sa morte chair refuſcitɇ immortelle,</p>
<p class="verso">Par l'vnion de CHRIST parfait &amp; beau.</p>
<p class="verso">—Tout eſt ſi Tout, q̃ lõ n'y ſçauroit mettre,</p>
<p class="verso">Ny adiouſter, ny tirer, ny omettre</p>
<p class="verso">Choſe qui ſoit, Tout ne peult augmenter :</p>
<p class="verso">DIEV eſt ſeul DIEV, &amp; ſeul Tout, qui ſoubmettre</p>
<p class="verso">Ne ſe voudroit à nully, ny commettre</p>
<p class="verso">Ce qui eſt ſien à nul : car contenter</p>
<p class="verso">Se peult tout ſeul : &amp; nully preſenter</p>
<p class="verso">Ne luy ſçauroit, ſinon ce qui eſt ſiens</p>
<p class="verso">[91]</p>
<p class="verso">Luy ſeul ſe peult d'eſtre Tout bien vanter,</p>
<p class="verso">Car hors de luy n'y a Eſtre ny bien.</p>
<p class="verso">—Qui ſe peult donc ioindrɇ à ce Tout parfait ?</p>
<p class="verso">Choſe qui ſoit Car qu'eſt ce qu'il n'ha fait,</p>
<p class="verso">Et dont ayt pris hors de ſoy la matiere ?</p>
<p class="verso">Tout contient Tout, parfait &amp; imparfait,</p>
<p class="verso">Vouloir, cuyder, penſer, &amp; dit, &amp; fait,</p>
<p class="verso">La mort la viɇ, &amp; tenebrɇ &amp; lumiere,</p>
<p class="verso">Le Ciel, enfer, par ſi ſeure maniere,</p>
<p class="verso">Qu'vn autre Tout, n'autre DIEV ne doit craindre.</p>
<p class="verso">Ce mot luy ſeul peult dirɇ en ſa banniere,</p>
<p class="verso">Ie ſuis qui ſuis, autre n'y peut attaindre.</p>
<p class="verso">—Le malheureux, le ſot, le glorieux,</p>
<p class="verso">Qui bien cuydɇ eſtrɇ &amp; iuſtɇ, &amp; vertueux,</p>
<p class="verso">Se veult de Dieu par ſoy meſmɇ approcher.</p>
<p class="verso">Mais ce Tout là d'orgueil victorieux,</p>
<p class="verso">Ne veult ſouffrir ce Cuyder vicieux,</p>
<p class="verso">Se ioindrɇ à luy : mais du hault du rocher</p>
<p class="verso">Iuſqu'au plus bas le fait bien deſcocher :</p>
<p class="verso">En luy monſtrant que Cuyder n'eſt pas preſt</p>
<p class="verso">De voir, d'ouyr, de congnoiſtrɇ, ou toucher</p>
<p class="verso">Ce DIEV &amp; Tout, qui Eſt celuy qui eſt.</p>
<p class="verso">—O, qu'il eſt cloz devāt noz yeux ce Liure !</p>
<p class="verso">Qui l'ouurira pour nous faire tous viure,</p>
<p class="verso">Rompãt pour nous les ſeaulx de ceſte Mort ?</p>
<p class="verso">O doux Agneau, qui les captifz deliure,</p>
<p class="verso">[92]</p>
<p class="verso">Qui de ton ſang les guaris &amp; enyure,</p>
<p class="verso">Tu as pour nous icy fait ton effort.</p>
<p class="verso">Car par ta forcɇ as mis à rien le fort,</p>
<p class="verso">Que nous te noit en priſon d'ignorance.</p>
<p class="verso">O que tu as aymé les tiens bien fort,</p>
<p class="verso">Qui par ton ſang en as fait deliurance !</p>
<p class="verso">—Toy IESVS CHRIST, Agneau pour nous occis,</p>
<p class="verso">Qui de ton Pere à la dextrɇ es aſsis,</p>
<p class="verso">As fait des ſeaulx &amp; du liure ouuerture,</p>
<p class="verso">Car nous damnez &amp; de pechés noirciz,</p>
<p class="verso">As retirez par peines &amp; ſouciz</p>
<p class="verso">De ce Cuyder : prenant noſtre nature,</p>
<p class="verso">Que tu as miſɇ à rien par ſi grand cure,</p>
<p class="verso">Que ce Rien là auec ſon Tout as ioint.</p>
<p class="verso">Toy DIEV &amp; hõmɇ, en es ſeule iointure,</p>
<p class="verso">Car Rien à Tout, ſans toy, ne ioindroit, point.</p>
<p class="verso">—CHRIST, tu as mis, &amp; Dieu, &amp; l'homme enſemble,</p>
<p class="verso">Les deux paroyz differentes aſſemble,</p>
<p class="verso">Et Rien à Tout ſi bien vnis &amp; colle,</p>
<p class="verso">Qu'en tous les deux rien qu'vn tout ſeul ne ſemble</p>
<p class="verso">Qui eſt en toy par gracɇ, il te reſſemble,</p>
<p class="verso">Et n'ha plus rien de la vieille chair molle.</p>
<p class="verso">Chair tu t'es fait, ô treſviue Parole,</p>
<p class="verso">Pour noſtre chair toutɇ en toy transformer.</p>
<p class="verso">[93]</p>
<p class="verso">En toy viuons, en nous ioue ton rolle</p>
<p class="verso">Qui contraint DIEV cõmɇ en ſans nous aymer.</p>
<p class="verso">—Dieu n'ayme rien q̃ ſon ſeul filz vnique,</p>
<p class="verso">Et à ſa voix ne fait nulle replique :</p>
<p class="verso">S'il eſt en nous, &amp; qu'il face priere,</p>
<p class="verso">Exauce eſt dont nous auons pratique.</p>
<p class="verso">Car ſa prierɇ au ſalut il applique</p>
<p class="verso">De ſes Eleuz, tirez de la perriere</p>
<p class="verso">De l'ignorancɇ, &amp; obſcure carriere,</p>
<p class="verso">Dedens ſon corps treſcler &amp; lumineux :</p>
<p class="verso">En luy voyons DIEV ſans nulle barriere,</p>
<p class="verso">Car nous ſommes par CHRIST, hommes tous neufz.</p>
<p class="verso">—Hõme nouueau, Rien en Tout trãsforme,</p>
<p class="verso">Combien tu as ce qui n'eſt rien aymé,</p>
<p class="verso">En te ioingnant à luy, par tell' amour,</p>
<p class="verso">Que tu fuz Rien, &amp; non hommɇ eſtimé :</p>
<p class="verso">A fin que l'homme à ce Rien conformé,</p>
<p class="verso">Fuſt ioint à Tout par toy{.} O quel bon tour,</p>
<p class="verso">Fairɇ en ce Rien &amp; vieil homme ſeiour,</p>
<p class="verso">Pour à ſon Eſtre, Tout, &amp; DIEV retirer,</p>
<p class="verso">Le Verbe chair, Dieu &amp; homme en vn iour !</p>
<p class="verso">Ce ſçauoir là ſe doit bien deſirer.</p>
<p class="verso">—Que ſçauroit plus noſtrɇ Ame conuoiter,</p>
<p class="verso">Ny à quel bien plus grand peult aſpirer</p>
<p class="verso">Qu'eſtre à ſon DIEV, ſon Eſtrɇ, &amp; Tout vnie ?</p>
<p class="verso">[94]</p>
<p class="verso">Apres tel bien chacun doit ſouſpirer,</p>
<p class="verso">Et à ce Rien peu à peu ſe tirer :</p>
<p class="verso">Parquoy lon vient à celle compagnie</p>
<p class="verso">Des bienheureux, ſi pleine &amp; ſi garnie</p>
<p class="verso">De DIEV, que DIEV tout ſeul lon y peult voir :</p>
<p class="verso">Car Chair &amp; Mort en eſt du tout bannie :</p>
<p class="verso">Dieu ſeul en tous vit par ſon grand pouoir.</p>
<p class="verso">—O que noz corps ça bas tant tenebreux</p>
<p class="verso">Seront luyſans au reng des bienheureux,</p>
<p class="verso">Quand Dieu en eux par ſa clarté luyra !</p>
<p class="verso">Là ſe verra l'Amyɇ &amp; l'Amoureux</p>
<p class="verso">Perdre ſon nom maudit &amp; malheureux,</p>
<p class="verso">Prenant celuy qui bien mieux luy duyra</p>
<p class="verso">De ſon eſpoux : làs, qui ne s'ennuyra</p>
<p class="verso">Durant le temps de ceſte longuɇ abſence ?</p>
<p class="verso">O le bon iour qu'à l'eſpouſe on dira,</p>
<p class="verso">Ame, voicy l'eſpoux vient en preſence.</p>
<p class="verso">—O vray eſpoux, qui t'amye reſueille,</p>
<p class="verso">En l'appellant par douceur nompareille :</p>
<p class="verso">Ta voix eſt doucɇ à qui la peult ouyr,</p>
<p class="verso">Ta Parolɇ eſt plaiſantɇ à ſon oreille,</p>
<p class="verso">Mais plus au cœur : qui ſi fort s'eſmeruelle</p>
<p class="verso">Qu'en toy ſe perd par trop ſe reſiouir.</p>
<p class="verso">Ouyr, &amp; voir, poſſeder, &amp; iouyr.</p>
<p class="verso">Toy ſon Eſpoux, ſon Tout, ſon DIEV, ſon Pere.</p>
<p class="verso">Elle te tient, garde n'as de fouyr :</p>
<p class="verso">[95]</p>
<p class="verso">Car ta vertu entre ſes bras opere.</p>
<p class="verso">—Ie n'ay pouoir, ny force, n'y deſir,</p>
<p class="verso">Pour aſſez fort deſirer ce plaiſir,</p>
<p class="verso">Pour aſſez fort ſouhaitter ceſte gloire,</p>
<p class="verso">Ie la contemplɇ à part moy à loiſir,</p>
<p class="verso">En attendant qu'il te plaiſe choiſir</p>
<p class="verso">Mon cœur au fonds de ceſtɇ abyſme noire,</p>
<p class="verso">Et luy donner de ton eau viuɇ à boire,</p>
<p class="verso">Pour le tirer hors de moy &amp; de luy,</p>
<p class="verso">En luy monſtrant ce qu'il ne ſçauroit croire,</p>
<p class="verso">Si ta Foy n'eſt ſa guidɇ &amp; ſon appuy.</p>
<p class="verso">—Seigneur, mon DIEV, mon bien eſt en ta main,</p>
<p class="verso">Ie le tiens ſeur, car toy Roy treshumain</p>
<p class="verso">Des grans threſors prens plaiſir à donner,</p>
<p class="verso">Et par ton filz noſtre frere germain</p>
<p class="verso">Veux habiter au poure genrɇ humain,</p>
<p class="verso">Et ſes pechés &amp; fautes pardonner,</p>
<p class="verso">Voirɇ &amp; tes loix en leurs cœurs ordonner.</p>
<p class="verso">O quellɇ amour, &amp; qui s'en deffiera,</p>
<p class="verso">Puis qu'il te plaiſt tes Eleuz gouuerner ?</p>
<p class="verso">Maudit ſoit il qui ne s'y confiera.</p>
<p class="verso">—Tu es la foy, l'eſpoir, la confiance,</p>
<p class="verso">La charité, repoz de conſcience</p>
<p class="verso">De tes Eſleuz : qui ſans toy ſont douteux,</p>
<p class="verso">Deſeſperez, &amp; ſans foy, ſans ſcience,</p>
<p class="verso">Sans charité, repos ny patience :</p>
<p class="verso">Mais ſont touſiours en ton chemin boiteux.</p>
<p class="verso">[96]</p>
<p class="verso">Et toy qui es de leur bien conuoiteux,</p>
<p class="verso">Leur donnes CHRIST, qui oſte leur foibleſſe,</p>
<p class="verso">Rendant hardiz les couardz &amp; honteux,</p>
<p class="verso">Et rempliſſant les vilains de nobleſſe.</p>
<p class="verso">—Par ton cher filz de tous biẽs les remplis :</p>
<p class="verso">Parluy en eux, ſont du tout accompliz</p>
<p class="verso">Les mandemens de ton diuin vouloir.</p>
<p class="verso">Leurs cœurs, leurs corps, ſont d'amour ſi rempliz,</p>
<p class="verso">Que pouoir n'ont receuoir autres pliz,</p>
<p class="verso">Mais ſont exemptz de tout autre pouoir</p>
<p class="verso">Que de toy ſeul, qui les ſais tant valoir :</p>
<p class="verso">Et qui en eux te monſtres valoir tant,</p>
<p class="verso">Qu'ilz ſont rauiz de toy ſeul en eux, voir :</p>
<p class="verso">Et de te voir en eux, tu es content,</p>
<p class="verso">—Mais qui pourroit le grad plaiſir deſcrire</p>
<p class="verso">De l'vnion de toy, Seigneur &amp; Sire,</p>
<p class="verso">Au poure Rien plein d'inutilité ?</p>
<p class="verso">Que peult ce Rien en toy penſer ny dire,</p>
<p class="verso">Qui tout bruſlant en toy d'amour ſouſpire,</p>
<p class="verso">S'eſmerueillant de ton humilité ?</p>
<p class="verso">Se voir vny à ta diuinité,</p>
<p class="verso">Là il ſe perd, &amp; ſoy meſme s'oublie</p>
<p class="verso">Pour te louer, dont ſa nichilité</p>
<p class="verso">Par ta bonté as ainſi ennoblie.</p>
<p class="verso">—Plus il te rend de louenges &amp; graces,</p>
<p class="verso">Et plus tes dons en luy aymɇ &amp; embraſſes,</p>
<p class="verso">[97]</p>
<p class="verso">Multipliant les premiers biens donnez.</p>
<p class="verso">Car de donner iamais tu ne te laſſes :</p>
<p class="verso">De fort aymer auſsi tu ne te paſſes</p>
<p class="verso">Ceux que tu as eleuz &amp; ordonnez.</p>
<p class="verso">Pour eſtrɇ aymez : &amp; qui ſont addonnez</p>
<p class="verso">A receuoir c'eſt Amour, &amp; la rendre</p>
<p class="verso">Par ton eſprit o que ceux ſont bien nez</p>
<p class="verso">Qui ce grand bien peuuent tenir &amp; prendre !</p>
<p class="verso">—Mais qui es tu, Sirɇ, &amp; qui ſuis iɇ auſsi,</p>
<p class="verso">Et que m'as tu donné par ta mercy ?</p>
<p class="verso">Et que t'ay ie iuſques icy rendu ?</p>
<p class="verso">Ces quatre poinctzmerendent tout tranſi :</p>
<p class="verso">Car de pechés ie ſuis ſi tres farcy,</p>
<p class="verso">Que ie n'en ay vn ſeul bien entendu.</p>
<p class="verso">Helàs Seigneur ſi i'ay trop attendu</p>
<p class="verso">A me mirer, &amp; voir que c'eſt de moy,</p>
<p class="verso">Vien moy tirer du lieu ou ſuis perdu,</p>
<p class="verso">Me faiſant voir vn peu que c'eſt de toy.</p>
<p class="verso">—Si ie te dy bon, beau, puiſſant, &amp; ſage,</p>
<p class="verso">Pere de tous, l'antique, de grand' aage,</p>
<p class="verso">Celuy qui fait tonner, venter, plouuoir,</p>
<p class="verso">Le ſeul amour facteur de tout ouurage,</p>
<p class="verso">Qui tiens l'amour &amp; l'enfer en ſeruage,</p>
<p class="verso">La viɇ auſsi ſubiettɇ à ton vouloir,</p>
<p class="verso">Qui as ſur terrɇ &amp; ſur le Ciel pouoir :</p>
<p class="verso">Ce n'eſt rien dit, point au vray ie ne touche :</p>
<p class="verso">Car tu es tel que te nommer &amp; voir</p>
<p class="verso">D'vn corps charnel ne ſçauroit œil ny bouche</p>
<p class="verso">[98]</p>
<p class="verso">—Tu es ſeul bon, &amp; parfaite bonté :</p>
<p class="verso">Tu es ſeul beau, &amp; la meſme beauté :</p>
<p class="verso">Seul ſage &amp; fort, puiſſant, victorieux :</p>
<p class="verso">Seul Roy, tenant la vraye Royauté,</p>
<p class="verso">Amour, douceur, ſans nulle cruauté :</p>
<p class="verso">Le ſeur mary, le parfait amoureux,</p>
<p class="verso">Le redempteur du ſalut deſireux :</p>
<p class="verso">Qui tiens ce Monde en ta main, &amp; t'en ioue :</p>
<p class="verso">Tu es ſi grand parfait, &amp; glorieux,</p>
<p class="verso">Qu'impoſsiblɇ eſt qu'hõme mortel teloue,</p>
<p class="verso">—Tous les viuans ne te peuuent louer,</p>
<p class="verso">Il ne faut point à ſi grand ieu iouer,</p>
<p class="verso">Car l'hommɇ en chair ne te ſçauroit congnoiſtre :</p>
<p class="verso">Nous auons beau au tour de toy rouer,</p>
<p class="verso">Nous ne faiſons que ton Nom embouer,</p>
<p class="verso">Plus le cuydons fairɇ à tous apparoiſtres,</p>
<p class="verso">Car ta grandeur nul ne ſçauroit accroiſtrez</p>
<p class="verso">Ton Nom eſt tel &amp; ſi treſadmirable,</p>
<p class="verso">Que de ton filz ſeul nommé il peult eſtre :</p>
<p class="verso">Car à tout autrɇ il eſt incomprenable.</p>
<p class="verso">—Qui ſuis ie moy, qui veux monter ſi hault,</p>
<p class="verso">Sans aelɇ auoir, eſchellɇ, ou eſchafault ?</p>
<p class="verso">Me puis le bien au vray cõgnoiſtre &amp; voir ?</p>
<p class="verso">Ie ſuis de fangɇ, ou choſe qui moins vault :</p>
<p class="verso">Vn corps en qui toute vertu default :</p>
<p class="verso">A qui ſuruient la nuit auant le ſoir</p>
<p class="verso">[99]</p>
<p class="verso">De brefue viɇ, &amp; ſi treſteinte en noir</p>
<p class="verso">Que le mal durɇ, &amp; le bien y eſt court,</p>
<p class="verso">Tant ignorant qu'il ne ſe peult pas ſeoir,</p>
<p class="verso">Mais à la mort, ſans la congnoiſtre, court.</p>
<p class="verso">—Ma vie doit vn ſongɇ eſtrɇ eſtimée,</p>
<p class="verso">D'ombre paſſant de vapeur ou fumée :</p>
<p class="verso">Car tous les ans &amp; les beaux iours ſon telz.</p>
<p class="verso">Forcɇ &amp; beauté n'eſt rien qu'vne nuée,</p>
<p class="verso">D'vn peu de vent defaite &amp; abyſmée :</p>
<p class="verso">Courte ſanté nous monſtre tous mortelz,</p>
<p class="verso">N'honnorons point noz veaux ſur les autelz</p>
<p class="verso">En nous louant, eſtimant noſtre corps :</p>
<p class="verso">Car s'il n'eſt mis au reng des immortelz</p>
<p class="verso">Mieux que viuant ſeroit au reng des mortz.</p>
<p class="verso">—Plaiſir, honneur, ſanté, forcɇ &amp; richeſſe,</p>
<p class="verso">Gracɇ &amp; beauté &amp; ſçauoir &amp; nobleſſe,</p>
<p class="verso">Ne ſont le bien de la felicité :</p>
<p class="verso">Car qui en fait rec{h}erche bien expreſſe,</p>
<p class="verso">Y trouue plus d'ennuy &amp; de triſteſſe,</p>
<p class="verso">De mal, douleur, tourment neceſsité</p>
<p class="verso">Que de plaiſir. Si ceſte cecité</p>
<p class="verso">De ſon orgueil peult hors de luy vuyder</p>
<p class="verso">Qui ſuis ie donc ? Rien, plein d'aduerſité,</p>
<p class="verso">Remply de vent par vn tresfaux Cuyder.</p>
<p class="verso">—Puis que par toy Rien me ſuis apperceu,</p>
<p class="verso">Qu'eſt ce, Seigneur, que i'ay de toy receu</p>
<p class="verso">De puis le temps que ie vins ſur la terre ?</p>
<p class="verso">L'Eſtre &amp; la viɇ, Et qui plus eſt i'ay ſceu</p>
<p class="verso">[100]</p>
<p class="verso">Que moy filz d'irɇ, enfant d'Adam deceu,</p>
<p class="verso">Noir par peché, m'as fait cler cõme verre</p>
<p class="verso">Par le bapteſmɇ : &amp; qu'au corps me reſerre</p>
<p class="verso">De ton cher filz, ou eſt couuert mon mal :</p>
<p class="verso">Sans l'vnion duquel en ceſte guerre,</p>
<p class="verso">Ie ſerois moins que le moindrɇ animal.</p>
<p class="verso">—Apres auoir du bapteſme rompu</p>
<p class="verso">Le grand ſerment, &amp; fait le piz qu'ay peu,</p>
<p class="verso">Tu m'as donné au cœur contrition :</p>
<p class="verso">Puis au parler, de confeſſer vertu</p>
<p class="verso">Tout mon peché : &amp; apres m'as repeu</p>
<p class="verso">Du ſacrament plein de dilection :</p>
<p class="verso">Et declarer par predication</p>
<p class="verso">M'as fait ta Loy, remplie de douceur :</p>
<p class="verso">Me donnant Foy, par ton Election,</p>
<p class="verso">D'eſtre de toy Eſpoufe, Merɇ &amp; Sœur.</p>
<p class="verso">—Entre le ciel &amp; terre m'as fait viure,</p>
<p class="verso">Pour contempler en ce naturel liure,</p>
<p class="verso">Ton excellent &amp; merueilleux ouurage.</p>
<p class="verso">De tant de maux me ſuis ſenty deliure</p>
<p class="verso">Par ta bonté, que ie deurois eſtrɇ yure</p>
<p class="verso">De charité bruſlant en mon courage.</p>
<p class="verso">Tu n'euſſes ſceu plus faire d'auantage</p>
<p class="verso">Que de m'auoir ton Filz aymé donné :</p>
<p class="verso">Mais tous tes biens, &amp; celeſtɇ heritage,</p>
<p class="verso">M'as pour l'amour de luy abandonné.</p>
<p class="verso">—Tu as ouuert ſon cœur iuſques au fonds,</p>
<p class="verso">Dont par amour tes ennemys confonds,</p>
<p class="verso">[101]</p>
<p class="verso">En ne pouant ta charité nyer.</p>
<p class="verso">Ceſt la fornaiſɇ ou tous noz cœurs tu fonds,</p>
<p class="verso">Les rendant purs cõme quand ſur les fontz</p>
<p class="verso">Il te les pleut reũnir &amp; lier</p>
<p class="verso">Au corps de Chriſt, qui n'ha demain ne hyer :</p>
<p class="verso">Car ũon temps eſt touſiours preſt &amp; preſent.</p>
<p class="verso">Ne doit pas bien l'homme s'humilier,</p>
<p class="verso">Qui n'ha nul bien, ſinon de ton preſent ?</p>
<p class="verso">—Le don eſt grand : &amp; ſelon le donneur,</p>
<p class="verso">Duquel le nom eſt tant digne d'honneur,</p>
<p class="verso">Qu'il ne peult eſtrɇ en nous mortelz cõpris.</p>
<p class="verso">Le don auſsi d'vn ſi puiſſant Seigneur,</p>
<p class="verso">Qui du ſalut de tous eſt enſeigneur,</p>
<p class="verso">Eſtre ne peult nombré ne mis à prix.</p>
<p class="verso">Au poure Rien du tout mis à meſpris</p>
<p class="verso">As donné Tout, ton Filz, &amp; toy enſemble :</p>
<p class="verso">Seigneur, tes dons m'ont tant d'amour eſpris,</p>
<p class="verso">Que ie n'en puis dire ce qu'il m'en ſemble.</p>
<p class="verso">—Le don d'enhault ne peult eſtre compris</p>
<p class="verso">Ny entendu ça bas de noz eſpritz,</p>
<p class="verso">Si le donneur par ſon diuin eſprit</p>
<p class="verso">Ne le nous a enſeigné &amp; appris :</p>
<p class="verso">Mais s'il luy plaiſt, ſoudain ſommes eſpris</p>
<p class="verso">D'ardentɇ amour, quand de ſon ſaint eſcrit</p>
<p class="verso">L'eſprit voyons, qui rend Adam preſcript :</p>
<p class="verso">Voirɇ &amp; le mort en terre viuifie,</p>
<p class="verso">Voyant en chair noſtrɇ eſpoux Ieſus Chriſt,</p>
<p class="verso">Qui noſtre corps en ſon corps deifie.</p>
<p class="verso">[102]</p>
<p class="verso">Pour ce grand don donné &amp; entendu,</p>
<p class="verso">Qu'eſt ce, Seigneur, que ie vous ay rendu ?</p>
<p class="verso">Helàs, ce n'eſt que toutɇ ingratitude,</p>
<p class="verso">L'honneur qui eſt à vous ſeulement deu</p>
<p class="verso">De le tirer à moy i'ay pretendu,</p>
<p class="verso">Auſsi i'ay eu grande ſolicitude</p>
<p class="verso">De ceſt Amour, &amp; ſeruicɇ, &amp; eſtude</p>
<p class="verso">Que lon vous doit, oſter &amp; arracher :</p>
<p class="verso">L'attribuant par ignorance rude</p>
<p class="verso">A ma meſchantɇ &amp; malheureuſe chair.</p>
<p class="verso">—En lieu d'aymer toy, qui ſeul le merite,</p>
<p class="verso">Ie n'ayme rien ſinon ma chair maudite :</p>
<p class="verso">De qui ie ſais mon DIEV &amp; mon Idole.</p>
<p class="verso">Làs trop ſouuent pour elle ie te quitte :</p>
<p class="verso">De mon prochain, treſmal ie m'en aquitte :</p>
<p class="verso">Encore moins d'honnorer ta Parole.</p>
<p class="verso">Si ie la ly, c'eſt commɇ vn autre rolle : {ly autre: liz}</p>
<p class="verso">Ou ſe i'y prens quelque peu de plaiſir,</p>
<p class="verso">Soudainement hors de mon cœur s'en volle,</p>
<p class="verso">Pour donner lieu à quelque vain deſir.</p>
<p class="verso">—Làs, ignorer tes ſaintz commandemens, {consistência:^para`}</p>
<p class="verso">Ta volunté, &amp; tes enſeignemens</p>
<p class="verso">Ie ne ſçaurois : car i'ay leu ta doctrine :</p>
<p class="verso">Et par dedens millɇ aduertiſſemens,</p>
<p class="verso">Mille remordz, mille bons penſemens</p>
<p class="verso">De toy i'ay euz, par l'eſprit qui ne fine</p>
<p class="verso">De m'enſeigner ta douce diſcipline :</p>
<p class="verso">Mais à la fin, dont ie dois auoir honte,</p>
<p class="verso">[103]</p>
<p class="verso">Et deſplaiſir en mon cœur, ta racine</p>
<p class="verso">Prendre n'a peu, pour n'en tenir grãd cõpte.</p>
<p class="verso">—Mon cœur ꝗ{ui} doit eſtrɇ a toy tout entier,</p>
<p class="verso">Pour te ſeruir de templɇ &amp; de monſtier,</p>
<p class="verso">Seruir l'ay fait pour larrons &amp; meſchans,</p>
<p class="verso">Car tous pechés y ont pris leur ſentier :</p>
<p class="verso">Que pluſieurs fois as voulu nettoyer,</p>
<p class="verso">Chaſſant de hors les vendeurs &amp; marchans :</p>
<p class="verso">Mais retournez ſont, ſi auant marchants,</p>
<p class="verso">Qu'au fonds du cœur ont vſurpé ta place :</p>
<p class="verso">Et ie les ay receuz à ioyeux chants,</p>
<p class="verso">En deſpriſant toy, ton nom, &amp; ta grace.</p>
<p class="verso">—A quoy tient il, Seigneur, que tu ne dãne</p>
<p class="verso">Moy treſmeſchant, qui moymeſme condẽne</p>
<p class="verso">Mon cœur, mon corps à tourment eternel ?</p>
<p class="verso">I'ay delaiſsé ta ſalutaire manne,</p>
<p class="verso">Trop plus croyant à Perrettɇ &amp; à Ieanne</p>
<p class="verso">Qu'à ton parler doux &amp; ſpirituel.</p>
<p class="verso">Ingrat ie ſuis, &amp; infidelɇ : &amp; tel</p>
<p class="verso">Que ton Enfer treſiuſtement deſſers,</p>
<p class="verso">Et tu me monſtré vn Amour paternel,</p>
<p class="verso">Qui ſuis indigne d'eſtrɇ au reng de tes ſerfz.</p>
<p class="verso">—Qui t'a eſmuɇ ô diuine Clemence,</p>
<p class="verso">Qui t'a vaincuɇ, ô tresforte puiſſance,</p>
<p class="verso">Qui t'a tiré &amp; fait venir cy bas,</p>
<p class="verso">Qui à fait prẽdrɇ à l'Agneau noſtrɇ offenſe,</p>
<p class="verso">Qui l'a contraint donner ſon innocence</p>
<p class="verso">A moy pecheur, qui ne te cerchois pas ?</p>
<p class="verso">[104]</p>
<p class="verso">Qui t'a haſté de courir le grand pas</p>
<p class="verso">Comɇ vn geant : me mettrɇ hors de la meule</p>
<p class="verso">Qui me briſoit, pour en fairɇ vn repas</p>
<p class="verso">Au grand enfer, qui m'auoit en ſa gueule ?</p>
<p class="verso">—Eſt ce pour bien qu'en peuſſes eſperer</p>
<p class="verso">Que m'as fauué ? de me deſeſperer</p>
<p class="verso">En auras tu plus de gloirɇ ou proufit ?</p>
<p class="verso">Peux tu par moy nullement proſperer ?</p>
<p class="verso">Veu, Monſeigneur, qu'en lieu d'exaſperer</p>
<p class="verso">Ton iugement, tu as dit, il ſouffit,</p>
<p class="verso">Voyant ton Filz, qui pour tous ſatisfeit :</p>
<p class="verso">Donné tu as remiſsion pleniere</p>
<p class="verso">A ce pecheur, qui onques bien ne feit.</p>
<p class="verso">Dont vient cecy ? quellɇ eſt ceſte maniere ?</p>
<p class="verso">—N'y cerchons rien q̃{ue} bonté ſimplɇ &amp; pure</p>
<p class="verso">Du Createur, qui à ſa Creature</p>
<p class="verso">Cõmuniquer veult ſes biens &amp; threſors :</p>
<p class="verso">Qui ſans auoir horreur de ſon ordure,</p>
<p class="verso">Du corps d'Adam la ſeparɇ &amp; l'eſpure</p>
<p class="verso">Pour n'auoir pl⁹ to⁹ deux qu'vn meſme corps,</p>
<p class="verso">Qu'vn ſeul vouloir, sãs triſteſſɇ ou remordz :</p>
<p class="verso">Monſtrant qu'aymer eſt ſon vray naturel,</p>
<p class="verso">Que charité fait de ſi grans effortz,</p>
<p class="verso">Que le mortel Amour, rend immortel.</p>
<p class="verso">—Pour noz vertuz, noz biẽfaitz noz beaux yeux,</p>
<p class="verso">Pour ton hõneur, ton proufit, ou ton mieux,</p>
<p class="verso">N'auons receu de toy (Seigneur) tel don :</p>
<p class="verso">[105]</p>
<p class="verso">Mais pour ton Filz pour q̃{ui} as fait les cieux.</p>
<p class="verso">Par le regard tant doux &amp; gracieux</p>
<p class="verso">De toy à luy, nous as donné pardon :</p>
<p class="verso">Par ceſtɇ Amour donné en abandon :</p>
<p class="verso">Qui de toy ſeul, voyant ton Filz, precede</p>
<p class="verso">Amour, tu es l'eſcharpɇ &amp; le bourdon</p>
<p class="verso">Du pelerin, que DIEV par toy poſſede.</p>
<p class="verso">—O mon cœur dur, plus que ferréɇ enclume,</p>
<p class="verso">Vien au marteau : qui ſelon ſa couſtume,</p>
<p class="verso">Frappant ſur toy, du tout te briſera :</p>
<p class="verso">Et te rendra plus leger que la plume :</p>
<p class="verso">Vien au ſoleil, qui ta froideur conſume :</p>
<p class="verso">Ne crains, car point ne te deſpriſera :</p>
<p class="verso">Meſpriſe toy, plus il te prifera :</p>
<p class="verso">Congnois ton Rien, lors il luy donra Eſtre :</p>
<p class="verso">De laiſſe toy, il ne te laiſſera :</p>
<p class="verso">Ne mange plus, il te viendra repaiſtre.</p>
<p class="verso">—Ne mange plus la terreſtre viande,</p>
<p class="verso">Mais par Amour la celeſte demande :</p>
<p class="verso">Qu'il t'a donnéɇ, auant que demander :</p>
<p class="verso">Son pain eſt tel, qu'il guarit &amp; amande :</p>
<p class="verso">Il reſuſcite, voirɇ &amp; ce qu'il commande</p>
<p class="verso">Fait acomplir : luy ſeul peult amender</p>
<p class="verso">Tous noz defaultz : parquoy recõmander</p>
<p class="verso">Se fault à luy : criant, Ie meurs de faim.</p>
<p class="verso">Helàs, Seigneur, vueilles ça bas mander</p>
<p class="verso">Aux languiſſants vn morſeau de ton pain.</p>
<p class="verso">—Suis ie damné, Seigneur ? eſt il poſsible</p>
<p class="verso">[106]</p>
<p class="verso">Que ta bonté ſi grande &amp; inuincible</p>
<p class="verso">Par mon peché &amp; forfait ſoit eſteinte ?</p>
<p class="verso">Y a il cas qui ſoit irremiſsible</p>
<p class="verso">A ton pouoir, ſi grand &amp; indicible</p>
<p class="verso">Que tu peux tout ? Celuy qui ha ta crainte</p>
<p class="verso">Et ton Amour par foy au cœur emprainte,</p>
<p class="verso">Cõbien qu'il pechɇ &amp; t'offenſɇ à toute heure</p>
<p class="verso">Le lairras tu quand à toy fait ſa plainte,</p>
<p class="verso">Et ſon peché, pour l'amour de toy pleure ?</p>
<p class="verso">—N'as tu pas dit qu'a q̃{ue}lconquɇ heurɇ &amp; iour</p>
<p class="verso">Que le pecheur par foy &amp; par amour,</p>
<p class="verso">Son peché pleurɇ, &amp; vers toy ſe retourne,</p>
<p class="verso">En confeſſant ſon laſchɇ &amp; meſchant tour,</p>
<p class="verso">Ne voulant plus en mal faire ſeiour,</p>
<p class="verso">Ton œil peiteux pour le regarder pleure :</p>
<p class="verso">Voirɇ &amp; ſi metz à ta iuſtice bourne</p>
<p class="verso">Pour la changer en miſeration :</p>
<p class="verso">Et du peché, veu que plus ne ſeiourne,</p>
<p class="verso">Tu n'auras plus de recordation.</p>
<p class="verso">—Qu'as tu donné au larron en la Croix,</p>
<p class="verso">A Magdeleinɇ, eſtant en tous endroitz</p>
<p class="verso">Pleins de pechés, as tu fermé ta porte ?</p>
<p class="verso">Ton ſeruiteur, qui des fois iuſqu'à trois</p>
<p class="verso">Te renya, ô puiſſant Roy des Roys,</p>
<p class="verso">L'as tu chaſsé hors de toy, par main forte ?</p>
<p class="verso">Helàs nenny : mais bien d'vne autre ſorte</p>
<p class="verso">En as vsé, comme d'amour ardent,</p>
<p class="verso">Par ton œil doux, qui chacun reconforte,</p>
<p class="verso">[107]</p>
<p class="verso">Leur as donné gracɇ en les regardant.</p>
<p class="verso">—O doux regard iuſques au cœur perçant</p>
<p class="verso">L'amɇ &amp; le corps, &amp; l'eſprit trauerſant,</p>
<p class="verso">Vien moy naurer, fay ton pouoir ſentir</p>
<p class="verso">A mon dur cœur, en peché maluerſant :</p>
<p class="verso">Que deſeſpoir va de ſi pres preſſant,</p>
<p class="verso">Qu'il fait quaſi l'eſpoir de moy ſortir.</p>
<p class="verso">O fortɇ Amour, vien moy aneantir</p>
<p class="verso">Par ce regard tant doux &amp; amyable :</p>
<p class="verso">Oſte peché, qui ne fait que mentir</p>
<p class="verso">En ſe diſant eſtrɇ irremediable.</p>
<p class="verso">—Si ta bonté, Seigneur, me veult ſauuer,</p>
<p class="verso">Pourra Sathan ſur moy peché trouuer,</p>
<p class="verso">Qui ſoit vainqueur de ta dilection ?</p>
<p class="verso">Si ton ſçauoir, qui tout ſçait eſprouuer,</p>
<p class="verso">Me prend pour filz qui me peult reprouuer</p>
<p class="verso">En allegant mon imperfection ?</p>
<p class="verso">Si ton pouoir donne remiſsion</p>
<p class="verso">A mes pechez, qui s'y peult oppoſer ?</p>
<p class="verso">Helàs nully : car ton Election</p>
<p class="verso">L'indigne fait digne, de t'eſpouſer.</p>
<p class="verso">—Digne par ſoy, ie ſçay tresbien que non :</p>
<p class="verso">Mais en ayant la chair, le ſang, le nom</p>
<p class="verso">De ton cher Filz, non plus de l'hõme vieux :</p>
<p class="verso">Perɇ eternel, duquel tout bien tenon,</p>
<p class="verso">Sentans en nous ceſtɇ odeur &amp; renom,</p>
<p class="verso">De ce IESVS, vers nous tourne les yeux.</p>
<p class="verso">En nous tu prens plaiſir delicieux :</p>
<p class="verso">[108]</p>
<p class="verso">Car quand tu ſens la treſſuauɇ odeur</p>
<p class="verso">Du veſtement, qui eſt ſi precieux,</p>
<p class="verso">Nous prens pour beaux, couurant noſtre laideur.</p>
<p class="verso">—Sauué ie fuis, ie n'en puis plus douter,</p>
<p class="verso">Nul ne me peult ſeparer ny oſter</p>
<p class="verso">De ceſtɇ Amour, que par ton Filz me portes.</p>
<p class="verso">Puis que i'ay peu par Foy ce don gouſter,</p>
<p class="verso">Le hault du Ciel ne m'en peult debouter :</p>
<p class="verso">Car mon Sauueur ha la clef de ſes portes :</p>
<p class="verso">Le bas enfer, ne ſes puiſſances fortes,</p>
<p class="verso">N'y ont pouoir, ny mort ny maladie.</p>
<p class="verso">O CHRIST vainqueur, qui ſalut nous apportes,</p>
<p class="verso">L'ame tremblante rens treſſeurɇ &amp; hardie.</p>
<p class="verso">—Qui craindra plus, voyant telle promeſſe ?</p>
<p class="verso">Qui pleûrra plus, voyant tant delieſſe ?</p>
<p class="verso">Qui cerchera meilleure ſeureté ?</p>
<p class="verso">Qui ne lairra tout ennuy &amp; triſteſſe ?</p>
<p class="verso">Qui ne prendra en ſon cœur hardieſſe ?</p>
<p class="verso">Qui ne ſera par la Foy arreſté.</p>
<p class="verso">De s'aſſeurer voyant la fermeté</p>
<p class="verso">Du DIEV d'amour, ꝗ{ui} pour rien ne ſe mue :</p>
<p class="verso">Mais noz pechés, miſerɇ, &amp; poureté,</p>
<p class="verso">En ſes vertus &amp; merites commue ?</p>
<p class="verso">—O mon eſprit, à fin que vous ſoyez</p>
<p class="verso">Du tout content, par l'œil de Foy voyez</p>
<p class="verso">CHRIST, qui a pris ſur luy tous noz meſfaitz,</p>
<p class="verso">[109]</p>
<p class="verso">Et de ſon fang bien cherement payez :</p>
<p class="verso">Parquoy plus rien ne deuons : car croyez</p>
<p class="verso">Qu'il a porté ſus luy tout noſtre faix :</p>
<p class="verso">Pour en ſon corps nous rendre tous parfaitz :</p>
<p class="verso">Plaiſans à Dieu, &amp; purs cõme les Anges.</p>
<p class="verso">O Seigneur Dieu, qui tant de biẽs nous fais,</p>
<p class="verso">Remplis noz cœurs d'eternelles louenges.</p>
<p class="verso">—O cœur craintif, qu'eſt ce dõc q̃{ue} tu crains ?</p>
<p class="verso">Va à ton DIEV, &amp; de parler ne feintz :</p>
<p class="verso">Luy déclarant tout ce que tu deſires.</p>
<p class="verso">Ne me crois tu ? va aux Saintes &amp; Saintz,</p>
<p class="verso">Demande leur qui les a faitz ſi pleins</p>
<p class="verso">De ceſte gracɇ, apres qui tu ſouſpires :</p>
<p class="verso">Et ſi ce ſont leurs bienfaitz &amp; martyres :</p>
<p class="verso">Croy en leurs ditz : fais ce qu'ilz te diront :</p>
<p class="verso">Suy leur exemplɇ, &amp; deuers eux te tire :</p>
<p class="verso">Ou autrement, les Saintz te iugeront.</p>
<p class="verso">—Saint Paul a dit, Toutes noz paſsions,</p>
<p class="verso">Croix, mort, tourment, ieuſnes, afflictions,</p>
<p class="verso">D'auoir le Ciel ne ſont en rien condignes :</p>
<p class="verso">I'eſtois pecheur, remply d'affections,</p>
<p class="verso">Executant les perſecutions</p>
<p class="verso">Enuers tous ceux qui du CHRIST portoient ſignes :</p>
<p class="verso">Les bons Chreſtiẽs pleins de vertuz inſignes</p>
<p class="verso">Mettois à mort, &amp; cuydois faire bien :</p>
<p class="verso">Mais CHRIST ſoudain par ſes vertueux ſignes,</p>
<p class="verso">[110]</p>
<p class="verso">D'vn grand tyrant parfit vn bon Chreſtien.</p>
<p class="verso">—N'a pas auſsi vn prophete chanté</p>
<p class="verso">Que noz biensfaitz, noz œuures à planté,</p>
<p class="verso">Voirɇ &amp; noz plus excellentes iuſtices,</p>
<p class="verso">Quand deuant DIEV le tout eſt eſuenté,</p>
<p class="verso">Peſé, reueu, belutté, &amp; vanté,</p>
<p class="verso">Sont trouuez pleins d'ordures &amp; de vices ?</p>
<p class="verso">Ainſi qu'vn drap, pis q̃{ue} ceux des nourrices,</p>
<p class="verso">De ſang vilain, que lon n'oſe nommer,</p>
<p class="verso">Sont noz biensfaitz &amp; noz deuotz offices,</p>
<p class="verso">Leſquelz ne veult de rien plus eſtimer.</p>
<p class="verso">—Mais quel cõſeil nous dõnas tu, ſaint Pol,</p>
<p class="verso">Pour rendre fort noſtre cœur foiblɇ &amp; mol ?</p>
<p class="verso">Nous demandons ton aydɇ &amp; ton adreſſe.</p>
<p class="verso">Or puis qu'auons retiré noſtre col,</p>
<p class="verso">Ce dit ſaint Paul, du peuple vain &amp; fol,</p>
<p class="verso">Et qu'auons mis noſtre fiancɇ expreſſe</p>
<p class="verso">D'entrer aux lieux ſaintz &amp; pleins de lieſſe</p>
<p class="verso">Par le pur ſang de IESVS, par la voye</p>
<p class="verso">Qu'il a monſtré en douleur &amp; oppreſſe,</p>
<p class="verso">La nous donnant viuɇ, à fin qu'on la voye :</p>
<p class="verso">Par voile cler de ſa chair precieuſe</p>
<p class="verso">Pouons bien voir qu'en chaire glorieuſe</p>
<p class="verso">Nous auons tous vn Sacrificateur,</p>
<p class="verso">Grand &amp; puiſſant ſus la maiſon heureuſe</p>
<p class="verso">De noſtrɇ DIEV : parquoy, Amɇ amoureuſe,</p>
<p class="verso">Va donc ſans peur à ce doux Saluateur :</p>
<p class="verso">[111]</p>
<p class="verso">Ayant, par foy, certitudɇ en ton cœur,</p>
<p class="verso">Oſtant de toy mauuaiſe confiance :</p>
<p class="verso">Confeſsion tien ferme, ſans erreur</p>
<p class="verso">De ton eſpoir &amp; parfaite fiance.</p>
<p class="verso">—Et qu'en dis tu, ſaint Iean, doux ſecretaire,</p>
<p class="verso">A qui fault il adreſſer noſtrɇ affaire ?</p>
<p class="verso">Enfans, dit il, Si vous auez peché,</p>
<p class="verso">Vn aduocat tant doux &amp; debonnaire</p>
<p class="verso">Que l'ennemy ne ſçauroit faire taire,</p>
<p class="verso">De voſtre fait s'eſt tout ſeul empeſché :</p>
<p class="verso">Or va à luy pour eſtre depeſché</p>
<p class="verso">De tous pechés : c'eſt IESVS CHRIST le iuſte,</p>
<p class="verso">Qui pour toy fut à la croix attaché,</p>
<p class="verso">Et ne crains rien, combien que ſois iniuſte.</p>
<p class="verso">—Toy qui plouras ſi fort ton dur meſchef</p>
<p class="verso">Pierrɇ, auquel fut commiſe la grand clef</p>
<p class="verso">Du vray Dauid, qui ſeule fermɇ &amp; oeuure :</p>
<p class="verso">Dy nous qui eſt le Seigneur &amp; le chef</p>
<p class="verso">A qui deuons racompter noſtre gref,</p>
<p class="verso">Pour en auoir ſecours. Or nous deſcœuure</p>
<p class="verso">Ce grand ſecret, le DIEV, dit il, qui œuure</p>
<p class="verso">De ſon Amour, tout ce grand firmament,</p>
<p class="verso">A donné CHRIST ſon ſeul Filz &amp; chef d'œuure</p>
<p class="verso">Pierre, ſur qui tout bien prend fondement.</p>
<p class="verso">—Pierre, qui fut iettée &amp; reprouuee,</p>
<p class="verso">Et comme rien des Iuifz approuuee,</p>
<p class="verso">[112]</p>
<p class="verso">Qui fut, en fin, pour chef de l'edifice</p>
<p class="verso">Miſɇ en l'anglet : quand bien fut eſprouuée,</p>
<p class="verso">Des deux paroys I'vnion fut trouuée :</p>
<p class="verso">Luy ſeul nous eſt &amp; Preſtrɇ &amp; Sacrifice,</p>
<p class="verso">Luy ſeul pour nous a fait ſi bon office,</p>
<p class="verso">Qu'en autre nul ne fault ſalut cercher.</p>
<p class="verso">Nul autre nom n'eſt aux hommes propice</p>
<p class="verso">Pour les ſauuer, que ce IESVS tant cher.</p>
<p class="verso">—O Damɇ heureuſɇ, &amp; digne par ſus toutes,</p>
<p class="verso">Ie te requiers que maintenant m'eſcoutes,</p>
<p class="verso">Par la douceur dont tu es toute pleine.</p>
<p class="verso">Et que du tout hors d'erreur tu me boutes,</p>
<p class="verso">En me rendant treſcertain de mes doutes :</p>
<p class="verso">Car en ſçauoir tu es la ſouueraine.</p>
<p class="verso">Tu as en toy la ſourcɇ &amp; la fontaine</p>
<p class="verso">De ſapiencɇ &amp; de diuinité.</p>
<p class="verso">DIEV parlɇ en toy, non de parole vaine,</p>
<p class="verso">Mais verité, douceur, &amp; lenité.</p>
<p class="verso">—Fille de DIEV, &amp; de ſon ſeul Filz mere :</p>
<p class="verso">Du ſaint Eſprit l'eſpouſe non amere,</p>
<p class="verso">Car de douceur &amp; d'amour es remplie :</p>
<p class="verso">En toy reluit la puiſſance du Pere,</p>
<p class="verso">La ſapiencɇ auſsi du Filz operé</p>
<p class="verso">Dedens ton cœur : &amp; pour eſtrɇ acomplie,</p>
<p class="verso">Du ſaint Eſprit l'amour qui multiplie</p>
<p class="verso">Se voit en toy : tant qu'à la verité</p>
<p class="verso">Pour t'honnorer fault que tout genoil plie,</p>
<p class="verso">Voyant en toy le DIEV de Charité.</p>
<p class="verso">[113]</p>
<p class="verso">—Il eſt en toy ce puiſſant, ſagɇ, &amp; bon :</p>
<p class="verso">Qui t'a ſi fort remplie de ſon don,</p>
<p class="verso">Que rien que luy en toy lon ne peult voir.</p>
<p class="verso">Vierge de cœur, de fait, &amp; de renom,</p>
<p class="verso">Qui as receu le treſexcellent nom</p>
<p class="verso">D'eſtre la merɇ au DIEV de tout pouoir,</p>
<p class="verso">Mais toutesfois pour tant de gracɇ auoir</p>
<p class="verso">Tu n'as de toy iamais eſtime faite :</p>
<p class="verso">Car d'vn cœur hũblɇ as touſiours fait deuoir</p>
<p class="verso">De rendrɇ à DIEV gloirɇ entierɇ, &amp; parfaite.</p>
<p class="verso">—Ie ſuis certain, ma Dame, n'eſtre qu'vn</p>
<p class="verso">Ton Filz &amp; toy : &amp; que tout en commun</p>
<p class="verso">Sõt mis les biens de DIEV auecques toy :</p>
<p class="verso">Mais nous viuans ça bas, en ceſt ær brun,</p>
<p class="verso">Nous y querons DIEV &amp; toy : car chacun</p>
<p class="verso">Iuge de toy, ainſi qu'il fait de ſoy.</p>
<p class="verso">Mais s'il te plaiſt, lampe pleine de foy,</p>
<p class="verso">En qui ſe voit de charité le feu,</p>
<p class="verso">M'illuminer de ce que faire doy,</p>
<p class="verso">Ie ne tiendray ce grand bienfait à peu.</p>
<p class="verso">—Làs, ie me meurs, car ie n'ay plus de vin :</p>
<p class="verso">De ce breuuagɇ amoureux &amp; diuin,</p>
<p class="verso">Qui donne viɇ au corps, auſsi à l'Ame,</p>
<p class="verso">Aller ne veux à ſorcier ny dinin,</p>
<p class="verso">Mais en pleurant, ayant le chef enclin,</p>
<p class="verso">Secours ie viens cercher de toy, ma Dame.</p>
<p class="verso">Qu'en dis tu donc, ô tresheureuſe femme,</p>
<p class="verso">[114]</p>
<p class="verso">De tout peché exemptɇ &amp; nettɇ &amp; pure ?</p>
<p class="verso">Oyez ces motz, qui ſont plus doux que baſme,</p>
<p class="verso">Que plus au long verrez en l'Eſcripture.</p>
<p class="verso">—Ame, qui as par faute de breuuage</p>
<p class="verso">Extreme ſoif, lieue toy pren courage :</p>
<p class="verso">Va à mon filz fay ce qu'il te commande :</p>
<p class="verso">C'eſt ton facteur, &amp; tu es ſon ouurage :</p>
<p class="verso">Il ta par mort, acquis ſon heritage,</p>
<p class="verso">Il eſt à toy ne crains : va &amp; demande</p>
<p class="verso">Ce qu'il te fault : il te dit que ta grande</p>
<p class="verso">Hydriɇ &amp; cœur tu ailles remplir d'eau.</p>
<p class="verso">Et ſi de cœur tu pleures, pour l'amende,</p>
<p class="verso">Ton eau ſera tournéɇ en vin nouueau.</p>
<p class="verso">—Pren dõc exemplɇ à moy, ioue mon rolle,</p>
<p class="verso">Et ſors dehors d'ignorance la fole,</p>
<p class="verso">En me ſuyuant : &amp; voy ce que i'ay fait.</p>
<p class="verso">I'ay fermement creu la ſainte Parole,</p>
<p class="verso">Par qui le cœur de l'homme à ſon DIEV vole.</p>
<p class="verso">I'ay aymé Dieu d'vn amour treſparfait,</p>
<p class="verso">Et mon prochain d'vn cœur non contrefait :</p>
<p class="verso">Et deuant luy me ſuis moins eſtimée,</p>
<p class="verso">Qu'vn poure Rien : s'ainſi fais, en effect,</p>
<p class="verso">Aymé ſeras, comme ie ſuis aymée.</p>
<p class="verso">—Puis qu'ainſi eſt ô mon Ame plaintiue,</p>
<p class="verso">Que tu congnois ceſte Parole viue</p>
<p class="verso">[115]</p>
<p class="verso">De ceſtɇ Damɇ &amp; mere du Sauueur,</p>
<p class="verso">Et des bons Saintz rempliz de foy naïue,</p>
<p class="verso">D'aller à DIEV ne dois eſtre craintiue,</p>
<p class="verso">Mais y courir par treſgrande ferueur.</p>
<p class="verso">Puis que conſeil t'eſt donné &amp; faueur</p>
<p class="verso">Des benoiſtz Saintz, &amp; de ſa digne Mere,</p>
<p class="verso">Va hardiment gouſter ceſte ſaueur,</p>
<p class="verso">Sans t'arreſter pour comperɇ ou commere.</p>
<p class="verso">—A toy, Seigneur, qui me donne conſeil</p>
<p class="verso">Par tes aymez : leſquelz comme vn Soleil,</p>
<p class="verso">Ont eſclarcy ma doute tenebreuſe,</p>
<p class="verso">A toy ie viens, qui n'has point de pareil :</p>
<p class="verso">Et par ton filz couuert de ſang vermeil,</p>
<p class="verso">Dont ſon corps eſt la fontaine amoureuſe :</p>
<p class="verso">Par ce ruiſſeau mon Amɇ eſt defireuſe</p>
<p class="verso">De fauter hault a toy viɇ eternelle,</p>
<p class="verso">Mais pour garder qu'elle ne ſoit peureuſe,</p>
<p class="verso">Ton ſaint Eſprit luy donneras pour elle.</p>
<p class="verso">—Sur la montaignɇ, &amp; le fleuue Iourdain,</p>
<p class="verso">Et en la tourbɇ, a d'vn chant treshumain</p>
<p class="verso">Dit, à qui c'eſt qu'on ſe doit addreſſer :</p>
<p class="verso">Ceſtuy cy eſt mon Filz, ô peuple vain,</p>
<p class="verso">Oyez ſes ditz, ſans attendrɇ à demain.</p>
<p class="verso">En luy i'ay pris tout plaiſir, ſans ceſſer :</p>
<p class="verso">Ie me complais en luy : c'eſt mon penſer,</p>
<p class="verso">[116]</p>
<p class="verso">Ma volunté &amp; mon œuure tresbonne,</p>
<p class="verso">Qu'à tous Eleuz, pour vers moy les dreſſer</p>
<p class="verso">A leur Salut, par charité ie donne.</p>
<p class="verso">—Saint Iean a dit, C'eſt l'Agneau pur &amp; munde,</p>
<p class="verso">Portant ſus luy tous les pechés du monde,</p>
<p class="verso">Chacun Prophetɇ en a autant predit :</p>
<p class="verso">Mais IESVS CHRIST, auquel tout bien abonde,</p>
<p class="verso">Pierre tresfermɇ ou DIEV l'Egliſe fonde,</p>
<p class="verso">Oyons vn peu que c'eſt qu'il nous a dit :</p>
<p class="verso">Venez à moy, vous tous qui du maudit</p>
<p class="verso">Monde remply, de peché, mort, &amp; peine</p>
<p class="verso">Eſtes chargez : i'ay pouoir &amp; credit</p>
<p class="verso">Vous ſoulager &amp; donner grace pleine.</p>
<p class="verso">—Tu as les bras ouuerts, clouez en Croiz,</p>
<p class="verso">Là tu m'attens, pour (ainſi que ie crois)</p>
<p class="verso">Me fairɇ aller, à fin que ie t'embraſſe,</p>
<p class="verso">Dedens mon cœur, dõt tout le fonds tu vois,</p>
<p class="verso">Me tirɇ a toy par vne douce voix :</p>
<p class="verso">Et qui plus eſt, tu tiens la teſte baſſe,</p>
<p class="verso">Me conuiant d'aller baiſer ta face.</p>
<p class="verso">Ton cœur ouuert, de charité la ſource,</p>
<p class="verso">Tu as pour moy, à fin que ie ne face</p>
<p class="verso">Plus de ſeiour de peſcher en ta bourſe.</p>
<p class="verso">—O CHRIST en Croix, tu es la vrayɇ eſchelle,</p>
<p class="verso">Par qui le Ciel ſe rauiſt &amp; eſchelle,</p>
<p class="verso">[117]</p>
<p class="verso">Qui as pour nous fait telle violence,</p>
<p class="verso">Que tu as prins Hieruſalem la belle,</p>
<p class="verso">Par vne mort plus durɇ &amp; plus cruelle,</p>
<p class="verso">Et de qui vault trop mieux la recompenſe,</p>
<p class="verso">Que le peché n'eſtoit grand, ny l'offenſe</p>
<p class="verso">Du pourɇ Adam, qui nous en feit bannir.</p>
<p class="verso">O doucɇ eſchellɇ, à t'embraſſer m'auance :</p>
<p class="verso">Car tu me peux ſeulɇ à mon DIEV vnir.</p>
<p class="verso">O IESVS CHRIST, en croix crucifié,</p>
<p class="verso">Ou mon Salut tu as edifié,</p>
<p class="verso">Sçauoir ne veux ſinon toy ſeulement.</p>
<p class="verso">Car ſi en toy ie ſuis mortifié,</p>
<p class="verso">Et bien cloué, ie ſuis certifié</p>
<p class="verso">D'auoir Salut en ta mort &amp; tourment.</p>
<p class="verso">En toy ne crains de DIEV, le iugement,</p>
<p class="verso">Veu que pour moy as eſté condemné :</p>
<p class="verso">Car en mourant m'as acquis ſauuement,</p>
<p class="verso">Qui iuſtement deuois eſtre damné.</p>
<p class="verso">—Pour obeïr à DIEV le Toutpuiſſant,</p>
<p class="verso">Pour eſtrɇ à toy, IESVS, obeïſſant,</p>
<p class="verso">Et à ta Merɇ &amp; à tous Saintz &amp; Saintes,</p>
<p class="verso">Par ton eſprit, dont le feu mon cœur ſent,</p>
<p class="verso">A toy ie viens : clerement congnoiſſant,</p>
<p class="verso">Qu'il fault oſter toutes doutes &amp; craintes,</p>
<p class="verso">Pour embraſſer ton corps, ou ſont eſteintes</p>
<p class="verso">Par ta vertu, noz imperfections :</p>
<p class="verso">[118]</p>
<p class="verso">Et dedens luy qui conuie maintz &amp; maintes</p>
<p class="verso">Ioyeuſement ſouffrir ſes paſsions.</p>
<p class="verso">—Entre mon cœur hardiment au coſté</p>
<p class="verso">De ce IESVS, auquel as cher couſté :</p>
<p class="verso">Laiſſe le corps d'Adam, &amp; va au ſien.</p>
<p class="verso">Sois auſsi ſeur, comme tu as douté,</p>
<p class="verso">Qu'au corps de CHRIST ton peché t'eſt oſté :</p>
<p class="verso">Lequel pour toy, l'a du tout mis à rien.</p>
<p class="verso">N'aye regard à nul bien terrien,</p>
<p class="verso">Pren{s} ton plaiſir en tourment, mort, &amp; peine,</p>
<p class="verso">Baiſe la Mort comme le doux lien,</p>
<p class="verso">Qui à ton DIEV par IESVS CHRIST, te meine.</p>
<p class="verso">—O Mort, que fuz tant crainte par la Loy,</p>
<p class="verso">Que bellɇ &amp; doucɇ en IESVS ie te voy !</p>
<p class="verso">Ie te deſirɇ, &amp; ſi t'ayme &amp; embraſſe.</p>
<p class="verso">O donde DIEV, treſaſſeurée Foy,</p>
<p class="verso">Par qui la Mort pour vie ie reçoy,</p>
<p class="verso">Que ie ne crains de baiſer en la face !</p>
<p class="verso">O le repos de ceſte vie laſſe,</p>
<p class="verso">L'entréɇ &amp; l'huys de ma felicité,</p>
<p class="verso">Par qui l'eſpouſɇ à ſon doux eſpoux paſſe,</p>
<p class="verso">De toy (ſans plus) auons neceſsité.</p>
<p class="verso">—IESVS en Croix, ou ie voy clerement</p>
<p class="verso">Ceſte laideur de Mort entierement,</p>
<p class="verso">Mortɇ &amp; defaitɇ auec ſon amertume :</p>
<p class="verso">Et transforméɇ en ſi beau veſtement,</p>
<p class="verso">[119]</p>
<p class="verso">Que la voyant en toy parfait amant,</p>
<p class="verso">Pour toy ie l'aymɇ encontre ma couſtume :</p>
<p class="verso">Et les tourmens, ou treſmal m'accouſtume,</p>
<p class="verso">En toy ie prens doucement &amp; retiens :</p>
<p class="verso">Car en toy ſont plus legers que ta plume,</p>
<p class="verso">Qui de ta main leur peſanteur ſouſtiens :</p>
<p class="verso">Puis qu'en ton corps par grace tu m'vnis,</p>
<p class="verso">Et de tes dons &amp; vertuz me munis {{}}</p>
<p class="verso">—Tu fais en moy ton operation :</p>
<p class="verso">Par toy, de moy tous pechés ſont bannis,</p>
<p class="verso">Et ſi en moy par tourment les punis,</p>
<p class="verso">Tu ſouffrɇ en moy la tribulation :</p>
<p class="verso">Ta patiencɇ &amp; conſolation,</p>
<p class="verso">M'oſte de Mort &amp; d'ennuy la douleur :</p>
<p class="verso">Ie ne ſens rien que ta dilection,</p>
<p class="verso">Ouurant en moy mort &amp; vie en douceur.</p>
<p class="verso">—O DIEV puiſſant, qui ton verbɇ as fait Chair,</p>
<p class="verso">Fais le dedens ma chair mortɇ approcher,</p>
<p class="verso">Faiſant en moy ſon operation :</p>
<p class="verso">Qu'il ſoit mon voir, mõ parler, mõ toucher,</p>
<p class="verso">Et mon ouyr, mon gouſter, mon marcher,</p>
<p class="verso">Et mon penſer, vouloir, affection.</p>
<p class="verso">O DIEV, en nous par ta dilection,</p>
<p class="verso">Et par ton Filz, viens moy mortifier :</p>
<p class="verso">Ton Verbe faict chair, par ſa paſsion</p>
<p class="verso">Peult mon cœur mort du tout viuifier.</p>
<p class="verso">—O IESVS CHRIST, mon tourment, &amp; ma mort,</p>
<p class="verso">[120]</p>
<p class="verso">En mon tourment ſoyez moy reconfort :</p>
<p class="verso">Et en ma mort ma viɇ eſtre te plaiſe :</p>
<p class="verso">Embraſſe moy, &amp; m'ayme ſi tresfort,</p>
<p class="verso">Que ton amour facɇ en moy tel effort,</p>
<p class="verso">Que fortement ie t'embraſſe &amp; te baiſe.</p>
<p class="verso">Voirɇ &amp; dedens l'amoureuſe fournaiſe</p>
<p class="verso">Fais moy bruſler pour eſtre à toy ſemblable :</p>
<p class="verso">A fin qu'amour de deſirer s'appaiſe,</p>
<p class="verso">Par l'vnion du ſeul bien deſirable.</p>
<p class="verso">—O Viergɇ &amp; mere du Salut de nous tous,</p>
<p class="verso">Et vous Eleuz charitables &amp; doux,</p>
<p class="verso">Anges auſsi remplis d'amour diuine,</p>
<p class="verso">Ie vous requiers mettez vous à genoux :</p>
<p class="verso">Et annoncez diſant à mon Eſpoux,</p>
<p class="verso">Que fortɇ Amour, par deſir, ne me fine</p>
<p class="verso">De tourmenter iuſques à la racine :</p>
<p class="verso">Qu'il vienne dõc abbreger mes longs iours.</p>
<p class="verso">Car luy TOVT SEVL en eſt la medecine :</p>
<p class="verso">Làs, vien, IESVS, car ie lãguiz d'amours.</p>
<p class="verso">FIN.</p>
</div>
<p class="verso">[121]</p>

</body>
</html>