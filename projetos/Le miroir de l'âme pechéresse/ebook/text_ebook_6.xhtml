<!DOCTYPE html>
<html xmlns="http://www.w3.org/1999/xhtml" xml:lang="fr" lang="fr">
<head>
<meta charset="UTF-8" />
<meta name="dc:title" content="Le miroir de l'âme pechéresse" />
<title>ORAISON A NOSTRE SEIGNEVR IESVS CHRIST.</title>
	<link rel="stylesheet" href="style.css" type="text/css" />
</head>
<body>
<div class="imagem_centro">
	<img id="image2" src="arabesque2.jpg" alt=""/>
</div>
<h2 class="titulo titulo2" id="ti6">ORAISON
A NOSTRE SEIGNEVR 
IESVS CHRIST.</h2>
<div class="canto">

<div class="capitular">
<img id="image5" class="capitular" src="dropcap_m.jpg" alt=""/>
</div>

<p class="capitular"><span class="versalete">Mon</span> Createur, qui auez congnoiſſance</p>
<p class="verso">Deuant l'heure de mon eſtre, &amp; naiſſance,</p>
<p class="verso">Que ce ſeroit, que c'eſt, &amp; que doit eſtre :</p>
<p class="verso">Vous ſçauez tout ce que ie veux &amp; penſe,</p>
<p class="verso">Quel eſt mon bien, qu'ellɇ eſt mon indigẽce :</p>
<p class="verso">Vous voyez tout, ſans vn ſeul poinct omettre :</p>
<p class="verso">Humiliant ſoubz voſtre ſorte dextre,</p>
<p class="verso">Tous les humains, monſtrant voſtre puiſſance.</p>
<p class="verso">Ie viens à vous en telle reuerence</p>
<p class="verso">Non que ie doy, mais à vous me ſoubmettre,</p>
<p class="verso">Commɇ à celuy ou i'ay ma confiance.</p>
<p class="verso">Tous mes pechés eſſacer &amp; remettre,</p>
<p class="verso">Vous ſuppliant en tresfermɇ aſſeurance</p>
<p class="verso">[122]</p>
<p class="verso">Et voſtrɇ amour me donner : &amp; permettre,</p>
<p class="verso">Que viue ſoy m'oſte toute doutance :</p>
<p class="verso">En me baillant de voſtre grace lettre,</p>
<p class="verso">Qui contre tous me ſerue de defenſe.</p>
<p class="verso">—O Redempteur, craindráy ie d'approcher</p>
<p class="verso">Voſtre bonté ? veu que la propre chair,</p>
<p class="verso">Que nous portõs, vous, auez daigné prendre ?</p>
<p class="verso">Cõme DIEV, nul ne vous pouoit toucher,</p>
<p class="verso">Ne à terre du hault ciel arracher,</p>
<p class="verso">Si par amour ne vous euſt pleu deſcendre.</p>
<p class="verso">Diuinitê auec ques noſtre cendre</p>
<p class="verso">Auez vny : làs qui le peult comprendre ?</p>
<p class="verso">C'eſt vn effect, qui vous à couſté cher.</p>
<p class="verso">Bien eſt le cœur de fɇr, ou de rocher,</p>
<p class="verso">Qui par amour ne deuſt partir, ou ſendre :</p>
<p class="verso">Car ſans ſemblant faire de vous faſcher,</p>
<p class="verso">Tout voſtre corps auez laiſsé hacher :</p>
<p class="verso">Piedz, mains percer, &amp; mort en la croix prendre,</p>
<p class="verso">Et par ruiſſeaux voſtre ſaint ſang reſpandres</p>
<p class="verso">Pour, du ſigne TAV, noz frontz mercher.</p>
<p class="verso">Qui ne vous rend amour, eſt à reprendre,</p>
<p class="verso">Et luy doit on tous voz biens reprocher.</p>
<p class="verso">—Des tenebres vray illuminateur,</p>
<p class="verso">Doux Paraclet, à vous cecy i'addreſſe,</p>
<p class="verso">Des deſuoyez vous eſtes conducteur,</p>
<p class="verso">De tous dangers la gardɇ &amp; protecteur,</p>
<p class="verso">Qui deliurez noſtrɇ eſprit de triſteſſe :</p>
<p class="verso">[123]</p>
<p class="verso">Et le gardez que peché ne l'oppreſſe.</p>
<p class="verso">En le tirant du tout hors de la preſſe :</p>
<p class="verso">Car de vice vous eſtes deſtructeur,</p>
<p class="verso">Et de vertus l'entier reſtaurateur,</p>
<p class="verso">Tant qu'vnɇ ame, pis que mortɇ, ou ladreſſe</p>
<p class="verso">Vous guariſſez. O viuificateur,</p>
<p class="verso">Voyez vn peu l'eſtat ou eſt mon cœur,</p>
<p class="verso">Aride, ſec, ſans grace, ne ſans greſſe :</p>
<p class="verso">Puis qu'ainſi eſt, que Charité maiſtreſſe</p>
<p class="verso">Eſt de tous biens, &amp; vous le donateur,</p>
<p class="verso">Amour me fait vous demander ſans ceſſe</p>
<p class="verso">Gracɇ, &amp; amour : dont du refuz n'ay peur.</p>
<p class="verso">—Voſtre nom eſt ſi grand &amp; admirable,</p>
<p class="verso">Que naturel eſprit ou raiſonnable</p>
<p class="verso">Ne vous ſçauroit nommer parfaitement :</p>
<p class="verso">Tous noms auez, eſtant innominable,</p>
<p class="verso">Dont noſtre ſens eſt ſi treſpeu capable,</p>
<p class="verso">Qu'il ne cõgnoit que c'eſt, quoy, ne cõment.</p>
<p class="verso">Il me ſuﬀit de croire ſeulement,</p>
<p class="verso">Que de tout bien eſtes commencement,</p>
<p class="verso">Moyen, &amp; fin : en tous temps immuable :</p>
<p class="verso">Puiſſant, bon, beau, ſapient, veritable :</p>
<p class="verso">Car tous les noms que noſtrɇ entendement</p>
<p class="verso">Vous peult donner en choſe vray ſemblable,</p>
<p class="verso">Cela n'eſt rien : veu qu'indiciblement</p>
<p class="verso">Eſtes celuy qui eſtes, vrayement :</p>
<p class="verso">Dont à nous eſt le ſçauoir importable.</p>
<p class="verso">Mais congnoiſſant que noſtre ſauuement</p>
<p class="verso">[124]</p>
<p class="verso">Vient de IESVS, Nom ſur tous admirable,</p>
<p class="verso">Sauueur IESVS, vous appellɇ hũblement.</p>
<p class="verso">—Quel eſt le Nom, tellɇ eſt voſtre louenge,</p>
<p class="verso">Tant que ie croy, qu'il n'y a Saint ny Ange,</p>
<p class="verso">Qui au Parfait iamais y ſceuſt atteindre :</p>
<p class="verso">Si pour ieuſner, aller nuds piedz, en lange,</p>
<p class="verso">Battre mon corps ainſi que blé engrange,</p>
<p class="verso">Ou cent Pſaultiers à dire me contraindre,</p>
<p class="verso">Ie vous pouois aſſez louer : ſans feindre</p>
<p class="verso">Ie le ferois : mais ie ne puis reſteindre</p>
<p class="verso">(Ainſi qu'vn corps tiẽt en ſoy ce qu'il mãge)</p>
<p class="verso">Voſtre vertu, non le bout de la frange</p>
<p class="verso">Aſſez louer : car la louengɇ eſt moindre,</p>
<p class="verso">Que la bonté, qui ne ſe muɇ ou change :</p>
<p class="verso">Parquoy voyant que ne puis ſairɇ eſchange</p>
<p class="verso">De la louengɇ à vous (dont le Nom paindre</p>
<p class="verso">Nul ne ſçauroit) mieux vault que ie merange</p>
<p class="verso">A humblement aymer ce que doy, craindre,</p>
<p class="verso">En me taiſant, conſiderant ma fange :</p>
<p class="verso">Et par taiſer de louenge me ceindre.</p>
<p class="verso">—De voz graces, de voſtre Charité,</p>
<p class="verso">De tant de biens que ie n'ay merité,</p>
<p class="verso">Le grand mercy vous rendrɇ eſt impoſsible.</p>
<p class="verso">D'auoir creé par grand' benignité,</p>
<p class="verso">Non pour proufit, honneur, commodité</p>
<p class="verso">Noſtrɇ ame &amp; corps, c'eſt vn bien indicible :</p>
<p class="verso">Puis racheter en doulceur ci paſsible,</p>
<p class="verso">Par honte, mort, croix, paſsion penible,</p>
<p class="verso">[125]</p>
<p class="verso">Veſtu du corps de noſtrɇ humanité,</p>
<p class="verso">Et ſens l'ayde de la Diuinité,</p>
<p class="verso">Qui de laiſſa la partie ſenſible,</p>
<p class="verso">O doux IESVS, à dire verité,</p>
<p class="verso">Voſtrɇ amour eſt de telle qualité,</p>
<p class="verso">Que la ſource en eſt ineſpuiſible.</p>
<p class="verso">Bien que l'effect par mort nous eſt viſible,</p>
<p class="verso">Si eſt il tel que mon infirmité</p>
<p class="verso">Le mercier treuuɇ incomprehenſible :</p>
<p class="verso">Contentez vous de noſtrɇ humilité.</p>
<p class="verso">—Helas mon DIEV, on ne ſçauroit trouuer</p>
<p class="verso">Semblablɇ à vous, qui daignez preſeruer</p>
<p class="verso">Voz rachetez &amp; créez ſeruiteurs</p>
<p class="verso">Vous les voulez maintesfois eſprouuer,</p>
<p class="verso">Pour voz graces mieux en eux approuuer,</p>
<p class="verso">Par maints plaſirs, richeſſes, &amp; honneurs;</p>
<p class="verso">Puis par peines, maladies, labeurs,</p>
<p class="verso">Craintes, hontes, pertes, ennuys, douleurs,</p>
<p class="verso">Enles faiſant en voſtre vigne ouurer,</p>
<p class="verso">Pour voz vertuz en eux mieux conſeruer.</p>
<p class="verso">Mais quand voyez le trauail de leurs cœurs</p>
<p class="verso">Importable, par leur amɇ obſeruer,</p>
<p class="verso">Les deliurez ſans vouloir reprouuer</p>
<p class="verso">Voſtrɇ ouurage, en couurant leurs erreurs.</p>
<p class="verso">Pour qui auez ietté larmes &amp; pleurs,</p>
<p class="verso">A fin de tous par amour recouurer :</p>
<p class="verso">Et leur Enfer, punition, langueurs,</p>
<p class="verso">Auez voulu pour vous ſeul reſeruer.</p>
<p class="verso">[126]</p>
<p class="verso">—Que diráy ie de mes maux &amp; pechés :</p>
<p class="verso">Làs, Monſeigneur, ilz me ſont ſi cachez.</p>
<p class="verso">Que ie n'en ſçay le nombre, ne la ſomme :</p>
<p class="verso">Dedens mon cœur les ſens ſi attachez</p>
<p class="verso">Que ſi par vous ilz ne ſont arrachez</p>
<p class="verso">Ilz me feront dormir en piteux ſomme :</p>
<p class="verso">Car ma vertu ie n'eſtime vne pomme</p>
<p class="verso">Pour les oſter : &amp; nul autre ne chomme</p>
<p class="verso">Me faire mal : fors vous ſeul qui taſchez</p>
<p class="verso">A me guarir des maux, que i'ay maſchez.</p>
<p class="verso">Voyant mon cœur, qui en eux trop s'aſsõme.</p>
<p class="verso">Mes ennemis ont contre moy laſchez</p>
<p class="verso">Tous leurs effortz, ſans en eſtre faſchez</p>
<p class="verso">Pour m'enterrer, on tout bien ſe conſomme.</p>
<p class="verso">Car mes pechés (dont vn ſeul ie ne nomme)</p>
<p class="verso">Sont infiniz, &amp; ſi menu trenchez,</p>
<p class="verso">Que ſans l'eſpoir de vous, vray DIEV, &amp; Homme,</p>
<p class="verso">Iamais de moy ne ſeront deſtachez.</p>
<p class="verso">—Ie ne crains point pour la punition</p>
<p class="verso">De mes pechés, auoir damnation,</p>
<p class="verso">Ne voſtrɇ Enfer, ou ſe punit tout vice :</p>
<p class="verso">Car merité ie l'ay ſans fiction,</p>
<p class="verso">Si par grace ie n'ay remiſsion.</p>
<p class="verso">Certes ie dy que rigueur de Iuſtice</p>
<p class="verso">Me condemnant ne fait que ſon deuoir :</p>
<p class="verso">Mais mon regard eſt, que par ma malice</p>
<p class="verso">I'ay offensé tant de perfection,</p>
<p class="verso">[127]</p>
<p class="verso">Tant de bonté, douceur, dilection.</p>
<p class="verso">Source d'amour, d'ordre, reiglɇ, &amp; police,</p>
<p class="verso">De moy ſans plus, vient la perdition :</p>
<p class="verso">Qui par amour en grand deuotion,</p>
<p class="verso">Ne doy ceſſer de vous faire ſeruice.</p>
<p class="verso">Lás, vueillez moy mon DIEV, eſtre propice,</p>
<p class="verso">Non pour la peur de ma confuſion :</p>
<p class="verso">Mais pour auoir touſiours part au calice</p>
<p class="verso">Du merite de voſtre paſsion.</p>
<p class="verso">—En me damnant, ferez voſtre deuoir,</p>
<p class="verso">Ie l'ay gaigné, chacun le doit ſçauoir,</p>
<p class="verso">Car deuant vous, &amp; le Ciel, eſt notoire :</p>
<p class="verso">Mais, mon Sauueur, vous auez le pouoir</p>
<p class="verso">Du fond d'Enfer me tirer, &amp; auoir :</p>
<p class="verso">Rien qui ne vaux, ny ne puis rien valoir,</p>
<p class="verso">Et que ma vie ſoit d'inutilɇ hiſtoire,</p>
<p class="verso">Mon cœur pouez chãger en blãc pour noir,</p>
<p class="verso">Et par grace de vertu me pouruoir :</p>
<p class="verso">Couurant mes maux ſans en auoir memoire.</p>
<p class="verso">La Mort ne crains, ny Enfer vne poire :</p>
<p class="verso">Mais de perdre le grand bien de vous voir,</p>
<p class="verso">Si dur penſer ne puis doucement boire :</p>
<p class="verso">Sauuez moy donc par voſtre grand vouloir.</p>
<p class="verso">—Làs, oubliez les fautes de ieuneſſe :</p>
<p class="verso">Soit par vouloir, par malicɇ, ou fineſſe,</p>
<p class="verso">Fragilité, foliɇ, ou ignorance.</p>
<p class="verso">Ie viens à vous, prenant la hardieſſe,</p>
<p class="verso">[128]</p>
<p class="verso">Me confiant du tout en la promeſſe</p>
<p class="verso">De mon ſalut, par voſtre grand' ſouffrance :</p>
<p class="verso">Car de penſer que peinɇ, ou penitence</p>
<p class="verso">Peuſt meriter d'emporter la balance</p>
<p class="verso">De mes pechés, ce ſeroit grand' ſimpleſſe.</p>
<p class="verso">Parquoy ſans plus en la treſgrand' largeſſe</p>
<p class="verso">De voſtre amour fonde mon eſperance.</p>
<p class="verso">Mettez mes maux du tout en oubliance,</p>
<p class="verso">Et les couurez par voſtre grand ſageſſe,</p>
<p class="verso">En me faiſant ſentir l'experience</p>
<p class="verso">Par viue Foy, de la bonté immenſe :</p>
<p class="verso">Qui procede de voſtre grand hauteſſe,</p>
<p class="verso">Me retirant par voſtre Sapience,</p>
<p class="verso">De l'abyſme de peche, &amp; baſſeſſe.</p>
<p class="verso">—Puis qu'il vous plait q̃ Pere ie vous clame,</p>
<p class="verso">Ie le feray : bien que ce me ſoit blaſme</p>
<p class="verso">De n'auoir rien de voz conditions.</p>
<p class="verso">O doux Pere, doux Nom ie vous reclame,</p>
<p class="verso">Ne ſouffiez pas que l'ennemy infame</p>
<p class="verso">Me iette hors de mes poſſeſsions :</p>
<p class="verso">Car fuſſent ilz cent mille millions,</p>
<p class="verso">Et tout Enfer plein de tentations,</p>
<p class="verso">Ie ne les crains, ne leur feu ne leur flamme :</p>
<p class="verso">Mais que mon cœur voſtrɇ amour bien enflamme,</p>
<p class="verso">Tant que mes faitz, &amp; mes intentions</p>
<p class="verso">Puiſſent monſtrer, ſans craindrɇ homme ne femme,</p>
<p class="verso">[129]</p>
<p class="verso">Que ie ne crains q̃ voſtre hõneur, &amp; fame :</p>
<p class="verso">En vous rendant de graces actions :</p>
<p class="verso">Croyant pour vray, que voz affections</p>
<p class="verso">De bon Pere, veulent bien fauuer l'ame,</p>
<p class="verso">A qui donnez des tribulations,</p>
<p class="verso">Quãd le corps mort repoſe ſoubz la lame.</p>
<p class="verso">—Mon Pere donc, mais quel Perɇ ? eternel,</p>
<p class="verso">Inuiſiblɇ, immuablɇ, immortel,</p>
<p class="verso">Qui par donnez par grace tout forfait,</p>
<p class="verso">Ie me iette, ainſi qu'vn criminel,</p>
<p class="verso">A voz ſaintz pieds. O doux Emmanuel,</p>
<p class="verso">Ayez mercy de moy, Pere parfait :</p>
<p class="verso">Car i'ay pensé, voulu, &amp; dit, &amp; fait</p>
<p class="verso">Tant de fautes, que mon cœur eſt defait,</p>
<p class="verso">Plein de peché pire que veniel :</p>
<p class="verso">Dont ie ſens bien le mal eſtre mortel :</p>
<p class="verso">Mais par vous ſeul il peult eſtre refait,</p>
<p class="verso">Sacrifice vous eſtes &amp; autel,</p>
<p class="verso">Qui auez fait vn ſacrifice tel,</p>
<p class="verso">Que vous meſmes en eſtes ſatisfait.</p>
<p class="verso">Voz merites effacent mon mesfait.</p>
<p class="verso">Receuez donc preſtre ſempiternel,</p>
<p class="verso">Cœur, corps, eſprit, le tout nop imparfait :</p>
<p class="verso">Vous monſtrãt doux, piteux, &amp; paternel.</p>
<p class="verso">—Quãd la bonté de voſtrɇ amour recorde,</p>
<p class="verso">Et que ie voy l'abyſmɇ obſcurɇ &amp; orde,</p>
<p class="verso">Dont le profond me veult trop retenir,</p>
<p class="verso">Ie vous requier, que par miſericorde,</p>
<p class="verso">[130]</p>
<p class="verso">Vous me iettiez vne bien longe corde,</p>
<p class="verso">Pour me tirer ou ie me veux tenir.</p>
<p class="verso">Helàs, mõ DIEV, vueillez vous ſouuenir</p>
<p class="verso">Que vous auez en terre fait venir</p>
<p class="verso">Voſtre ſeul filz, qui à vous nous accorde :</p>
<p class="verso">Sans luy à vous, Seigneur, nul ne cõcorde :</p>
<p class="verso">Mais puis qu'homme luy a pleu deuenir,</p>
<p class="verso">Donné nous a par mort, paix, &amp; cõcorde :</p>
<p class="verso">Le Teſtament eſt ſeellé ſans diſcorde,</p>
<p class="verso">Que vous auez promis de maintenir :</p>
<p class="verso">Ainſi le croy, &amp; le veux ſouſtenir.</p>
<p class="verso">Or chaſſez dõc Peché, qu'il ne me morde :</p>
<p class="verso">Et ie viuray en Foy de l'aduenir,</p>
<p class="verso">Sans que mon cœur conſcience remorde.</p>
<p class="verso">D'auoir gardé voſtre commandement,</p>
<p class="verso">En vous aymant de cœur entierement,</p>
<p class="verso">Cõmɇ il vous plaiſt, point ne fault q̃ me vante :</p>
<p class="verso">Ie proteſte que i'ay faitautremẽt.</p>
<p class="verso">Car moy meſmes i'ay aymé folement,</p>
<p class="verso">Pour rendrɇ en tout ma volunté contẽte.</p>
<p class="verso">Et vous, en qui doit eſtre noſtrɇ attente,</p>
<p class="verso">I'aymois pour moy : m'arreſtant à la rẽte,</p>
<p class="verso">Des biens receuz de vous preſentement</p>
<p class="verso">Et en eſpoir d'autres abondamment</p>
<p class="verso">En receuoir : &amp; (a fin que ne mente)</p>
<p class="verso">Souuent vous ay prié deuotement</p>
<p class="verso">Pour m'oſter hors, &amp; garder de tourment,</p>
<p class="verso">Tant q̃ ſembloit, q̃ i'euſſe amour ſeruẽte.</p>
<p class="verso">[131]</p>
<p class="verso">Làs, dõnez moy, mon Dieu, amour ardẽte,</p>
<p class="verso">Dont la bonté de vous ſoit fondement :</p>
<p class="verso">Et qu'en vous ſeul ſoit ma fin &amp; pretente,</p>
<p class="verso">Sans auoir plus d'autrɇ amour ſentemẽt.</p>
<p class="verso">—De vo⁹(us) dire, mon Dieu, mõ Pere, &amp; Roy,</p>
<p class="verso">Ce que vo⁹ ſeul ſauez trop mieux q̃ moy,</p>
<p class="verso">A moymeſmes ie ſçay que ie ſais tort :</p>
<p class="verso">Car vous louer ne puis comme ie doy,</p>
<p class="verso">Ne mercier des biens que ie reçoy,</p>
<p class="verso">Ne confeſſer le mal, qui me remord :</p>
<p class="verso">Satisfaire ne puis à nul effort,</p>
<p class="verso">Ne paruenir par mon labeur au port</p>
<p class="verso">De la grace : par laquelle ie croy,</p>
<p class="verso">Que fauuerez tous ceux, qui par la Foy</p>
<p class="verso">Ont mis en vous leur fiancɇ &amp; confort.</p>
<p class="verso">Nully fors vous, n'a acomply la Loy :</p>
<p class="verso">Noſtrɇ ouuragɇ eſt de ſi mauuais aloy,</p>
<p class="verso">Que le meilleur eſt nauuais, ſalɇ, &amp; ord :</p>
<p class="verso">Parquoy voyant, que fin, riue, ne bort</p>
<p class="verso">En voſtre bien, ny en mon mal, ne voy,</p>
<p class="verso">L'impoſsible de vous louer bien fort</p>
<p class="verso">Louɇ en taiſant, ce que bon i'apperçoy.</p>
<p class="verso">—Aueuglez moy de voſtre grãd lumiere,</p>
<p class="verso">Dont mon eſprit ne cõgnoit la matiere,</p>
<p class="verso">Formɇ, ou façon congnue au regard ſiens</p>
<p class="verso">Mais les effectz ſont en telle maniere,</p>
<p class="verso">Qu'au plus profond de ſa foſſɇ &amp; taſniere</p>
<p class="verso">Voit que d'elle procede toutſon bien :</p>
<p class="verso">[132]</p>
<p class="verso">De la clarté, ſi comment, &amp; combien :</p>
<p class="verso">Ellɇ eſt grande, lors il n'y entend rien.</p>
<p class="verso">Et plus ſe rompt de ſes veux la barriere :</p>
<p class="verso">Et plus il ha de regarder moyen,</p>
<p class="verso">Plus il confeſſe ſon regard terrien</p>
<p class="verso">Indignɇ à voir ceſte clarté entiere.</p>
<p class="verso">Ie vouloir voir, c'eſt volunté trop fiere :</p>
<p class="verso">Mais d'abſorber en ſoy ce qui eſt mien</p>
<p class="verso">Par ſes doux rayz, ie vous en ſais priere,</p>
<p class="verso">Pour deflier mon obſtiné lien.</p>
<p class="verso">—Mon lõg parler, trop inutil, mal ſonne,</p>
<p class="verso">Veu le propos, ſi digne que perſonne</p>
<p class="verso">N'eſt ſuffifant pour ſouſtenir le faix.</p>
<p class="verso">Congnoiſſance me cõmande &amp; ordonne</p>
<p class="verso">De regarder d'impoſsible la bourne,</p>
<p class="verso">Que nul eſprit ſubtil, leger, ou fraiz</p>
<p class="verso">N'a ſceu paſſer, tant avt il bon relaiz.</p>
<p class="verso">Pour eſtre donc du nõbre des parfaitz,</p>
<p class="verso">A la bonté de vous, mon Dieu retourne,</p>
<p class="verso">Qui au pecheur grace pour grace donne :</p>
<p class="verso">Car regardant mes penſees, ditz &amp; faitz</p>
<p class="verso">Choſe qui ſoit ie n'y voy d'œuure bõne :</p>
<p class="verso">Mais verité voſtrɇ œil de pitié tourne</p>
<p class="verso">A nous tenir la promeſſe de paix,</p>
<p class="verso">Par Charité, qui tout peché pardonne.</p>
<p class="verso">En ceſte Foy ferme &amp; ſeure me tais :</p>
<p class="verso">Et pour penſer, vle parler i'abandonne.</p>
<p class="verso">FIN.</p>
</div>
</body>
</html>
