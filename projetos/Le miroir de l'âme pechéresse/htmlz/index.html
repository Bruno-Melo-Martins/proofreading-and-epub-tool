<!DOCTYPE html>
<html lang="fr">
<head>
    <meta charset="UTF-8">
	<meta name="viewport" content="width=device-width, initial-scale=1.0">
	<meta name="publication" content="1549"/>
	<title>Le miroir de l'âme pechéresse</title>
	<link rel="stylesheet" href="style.css" type="text/css"/>
</head>
<body>
<p class="verso">[1]</p>
<h1 class="titulo titulo1" id="ti0">LE MIROIR DE L'AME PECHERESSE. PAR TRESCHRESTIENNE PRINCESSE MARGVERITE DE FRANCE, ROINE DE NAVARRE</h1>
<p class="verso">*</p>
<p class="verso">A LYON,</p>
<p class="verso">PAR PIERRE DE TOVRS</p>
<p class="verso">1549.</p>
<p class="verso">[2]</p>

<h2 class="titulo titulo2" id="ti1">AUX DAMES DES VERTUS, DE LA TRESILLUSTRE ET TRESVERtueſe Princeſſe Marguerite de France, Royne de Navarre devotement affectionées.</h2>
<p class="verso">M. S C.</p>
<div class="canto">
<p class="verso">Bien que ie ſois la plus clere d'icy,</p>
<p class="verso">—Ie ne reluis penetramment qu'en l'eau :</p>
<p class="verso">—Ou du bas Mondɇvn seul Royal cerveau</p>
<p class="verso">—Cà hault me paſſɇ, &amp; les neuf cieux auſsi.</p>
<p class="verso">Qui me fait croirɇ ( &amp; croire fault ainſi)</p>
<p class="verso">—Que quãd ça ſus sõ eſprit cler &amp; beau</p>
<p class="verso">—Retournera pur intellect nouueau,</p>
<p class="verso">—Il se rendra, Phœbus moins eſclercy.</p>
<p class="verso">Cecy chantant Dyanɇ entre les Dieux,</p>
<p class="verso">—Diſcit encor : Et en ſa bonne grace</p>
<p class="verso">—Ie m'y plairay, &amp; tous l'aduouerez.</p>
<p class="verso">—Parquoy ayant, Dames, deuant voz yeux</p>
<p class="verso">—Ces rayz treſſaintz de ſi haultɇ efficace,</p>
<p class="verso">—En les louant noſtrɇ honneur louerez.</p>
</div>
<p class="verso">[3]</p>

<h2 class="titulo titulo2" id="ti2">MARGUERITE DE FRANCE, PAR LA GRACE DE DIEU ROINE de Navarre au lecteur.</h2>
<div class="canto">
	<div>
		<img width="100" src="dropcap_s.JPG" alt="S" class="capitular">
	</div>
<p class="capitular">SI vous liſez ceſtɇ œuure toutɇ entiere,</p>
<p class="verso">Arreſtez vous, ſans plus, à la matiere :</p>
<p class="verso">En excuſant la rhythmɇ, &amp; le langage,</p>
<p class="verso">Voyant que c'eſt d'vne femme l'ouvrage :</p>
<p class="verso">Qui n'ha en ſoy ſcience, ne ſçauoir,</p>
<p class="verso">Fors vn deſir que checun puiſſe voir</p>
<p class="verso">Que fait le don de DIEV le Createur,</p>
<p class="verso">Quand il luy plaiſt iuſtifier vn cœur;</p>
<p class="verso">Quel eſt le cœur d'vn homme, quãt à ſoy,</p>
<p class="verso">Auant qu'il ayt receu le don de Foy :</p>
<p class="verso">Par lequel veul, l'hõmɇ ha la cognoiſſance</p>
<p class="verso">De la Bonté, Sapiencɇ, &amp; Puiſſance.</p>
<p class="verso">Et auſsi toſt, qu'il congnoit Verite,</p>
<p class="verso">Son cœur eſt plein d'Amour &amp; Charité.</p>
<p class="verso">Ainſi bruſſant, perd toute vaine crainte.</p>
<p class="verso">Et fermement eſperɇ en Dieu ſans feinte.</p>
<p class="verso">Ainſi le don, que liberalement</p>
<p class="verso">Le Createur donnɇ au commencement,</p>
<p class="verso">[4]</p>
<p class="verso">N'ha nul repos, qu'il n'ait deifié</p>
<p class="verso">Celuy qui s'eſt par Foy en DIEV fié.</p>
<p class="verso">—O l'heureux don, qui fait l'hõme Dieu eſtre, [Pſeau 81]</p>
<p class="verso">Et poſſeder ſon tant deſirable Eſtre !</p>
<p class="verso">Helàs iamais nul ne le peult entendre,</p>
<p class="verso">Si par ce donn'a pleu à Dieu le prendre !</p>
<p class="verso">Et grand'raiſon ha celuy d'en douter,</p>
<p class="verso">Si Dieu au cœur ne luy ha faict gouſter !</p>
<p class="verso">—Mais vous, Lecteurs de bõne cõſcience,</p>
<p class="verso">Ie vous requier, prenez la patience</p>
<p class="verso">Lire du tout ceſtɇ œuure, qui n'eſt rien</p>
<p class="verso">Et n'en prenez ſeulement, que le bien.</p>
<p class="verso">Mais priez Dieu plein de bonté naïue,</p>
<p class="verso">Qu'en voſtre cœur il plante la Foy viue</p>
<p class="verso">[5]</p>
</div>

<h2 class="titulo titulo2" id="ti4">Diſcord eſtant en l'homme par la contrarieté de l'Eſprit &amp; de la Chair, &amp; paix par vie ſpirituelle.</h2>
<p class="verso"></p>
<div class="canto">
<p class="verso">NOble d'Eſprit, &amp; ſerf fuis de nature,</p>
<p class="verso">Extrait du ciel, &amp; vile geniture,</p>
<p class="verso">Siege de Dieu, vaiſſeau d'iniquité,</p>
<p class="verso">Immortel ſuis, tendantà pourriture,</p>
<p class="verso">Dieu me nourrit, en terre eſt ma paſture,</p>
<p class="verso">Ie fuy le mal, en aymant forfaiture, [Gal.5.]</p>
<p class="verso">I'ay me raiſon en fuyant equité.</p>
<p class="verso">Ie croy en Dieu, &amp; du tout ie me croy :</p>
<p class="verso">En Dieu me fie, &amp; ie n'ay point de Foy :</p>
<p class="verso">Sõ vouloir veux, &amp; mõ vouloir me plaiſt, [Rom. 7.]</p>
<p class="verso">Loy m'eſt à gré, ie deteſte la Loy :</p>
<p class="verso">le vy en paix, ie vy en grand deſroy,</p>
<p class="verso">En ne m'aymant, ie n'aymɇ autre que moy :</p>
<p class="verso">L'ayme tout bien, &amp; tout bien me deſplaiſt.</p>
<p class="verso">—Ie ne fais pas le bien que ie veux faire,</p>
<p class="verso">Souuent commencɇ, &amp; ie ne puis parfaire :</p>
<p class="verso">Mõ bõ vouloir n'eſt en moy le plus fort :</p>
<p class="verso">Et qui pis eſt, pluſtoſt ſais le contraire :</p>
<p class="verso">En ayant mal, ie me metz a meffaire,</p>
<p class="verso">Parquoy voy bien Loy eſtré ſalutaire :</p>
<p class="verso">[60]</p>
<p class="verso">Mais vif d'Eſprit, quant au corps, me fentz mort.</p>
<p class="verso">—Ie fais le mal, mais le mal ie ne fais :</p>
<p class="verso">Car mon vouloir contredit à mes faitz.</p>
<p class="verso">Qui fait ce donc inhabitant peché</p>
<p class="verso">Dedens la chair ſource de tous meffaitz :</p>
<p class="verso">Et lequel rend hommes ſi imparfaitz,</p>
<p class="verso">Qu'eſprit y eſt (ſoit il des plus parfaitz).</p>
<p class="verso">Souuent greué, &amp; touſiours empeſché. [Sapié 9.]</p>
<p class="verso">—Et de ce vient, que bataillɇ obſtinée [Iob 7.]</p>
<p class="verso">Eſt dedens l'homme, &amp; ne ſera finee,</p>
<p class="verso">Tant qu'il aura vie deſſus la terre :</p>
<p class="verso">Si la Chair peult, ſera ſa deſtinee,</p>
<p class="verso">En enſuyuant ſa fourcɇ &amp; ſa lignee,</p>
<p class="verso">Et par l'Eſprit ne ſera terminee.</p>
<p class="verso">Viure nous faut eſtãs touſiours en guerre</p>
<p class="verso">—O Eſperit, immortellɇ eſtincelle, [Iean 3.]</p>
<p class="verso">Rayon lu{y}ſant de clarté ſupernelle,</p>
<p class="verso">Touſiours eſtant plaiſant, &amp; pacifique :</p>
<p class="verso">O toy Chair, homme vieil &amp; rebelle,</p>
<p class="verso">Natiſ peché, d'ou vient nature telle,</p>
<p class="verso">Que n'accordez : dõt ay guerre mortelle :</p>
<p class="verso">Car guerre n'eſt pire, que domeſtique.</p>
<p class="verso">—La Loy de Dieu eſt à l'Eſprit duyſante :</p>
<p class="verso">La Loy de Chair eſt autre, &amp; repugnante.</p>
<p class="verso">Captiſ me tient, &amp; ſubiet à tout vice [Rom. 7.]</p>
<p class="verso">Eſprit par Foy fait l'amɇ à Dieu plaiſante</p>
<p class="verso">Chair a peché la rend obeiſſante,</p>
<p class="verso">[61]</p>
<p class="verso">Qui m'oſtera du corps ou la mort hanter [Rom. 7.]</p>
<p class="verso">Grace de Dieu, par Ieſus Chriſt propice.</p>
<p class="verso">—Car les humains n'ont poſsibilité</p>
<p class="verso">Pouoir guarir ceſte fragilité :</p>
<p class="verso">De ce ie n'ay en eux eſpoir, n'en moy.</p>
<p class="verso">Bref, le ſalut del' hommɇ eſt vanité. [Pſal.59.]</p>
<p class="verso">Venons à CHRIST duquel la Charité,</p>
<p class="verso">Nous a ſauuez par liberalité.</p>
<p class="verso">Du damnement de peché, &amp; de loy.</p>
<p class="verso">—Verbe Diuin, Ieſus Chriſt Saluateur, [Rom. 8.]</p>
<p class="verso">Vnique filz de l'Eternel autheur</p>
<p class="verso">Quant à naturɇ, aiſné, non adoptif,</p>
<p class="verso">Premier, dernier, de tous inſtaurateur.</p>
<p class="verso">Eueſquɇ, &amp; Roy, puiſſant triumphateur,</p>
<p class="verso">Et de la mort par mort liberateur,</p>
<p class="verso">Duquel auons &amp; l'eſtrɇ, &amp; le motif.</p>
<p class="verso">—Pour tous pecheurs vraye redemption,  [1.Cor. 1.]</p>
<p class="verso">Grace, ſalut, ſanctification,</p>
<p class="verso">(Qu'auez acquis en nature mortelle).</p>
<p class="verso">Sera pour ceux, leſquelz ſans fiction,</p>
<p class="verso">Auront de vous par Foy cognition :</p>
<p class="verso">Donnez la nous pour vaincrɇ affection [Rom. 7.]</p>
<p class="verso">De chair, qui n'ha aucun bien dedẽs elle. [Iean 1.]</p>
<p class="verso">L'hõmɇ eſt par Foy fait filz du {C}reateur : [Gal. 3. 4.]</p>
<p class="verso">L'hõmɇ eſt par Foy iuſte, ſaint, biẽfaiteur : [Rom. 5.]</p>
<p class="verso">L'hõmɇ eſt par Foy remis en innocence :</p>
<p class="verso">L'hommɇ eſt par Foy, Roy en CHRIST regnateur,</p>
<p class="verso">[62]</p>
<p class="verso">Par Foy auons l'Eſprit Conſolateur</p>
<p class="verso">Vniz au Perɇ, &amp; au Mediateur :</p>
<p class="verso">Par Foy i'ay Chriſt, &amp; tout en affluence.</p>
<p class="verso">—Car quand le Perɇ en ſapitié profonde [Rom. 8.]</p>
<p class="verso">Feit de ſon filz donation au monde,</p>
<p class="verso">Il le donna auecques tous les biens.</p>
<p class="verso">De tous pechés ſa iuſtice nous munde :</p>
<p class="verso">Ellɇ eſt à moy, &amp; en elle me fonde.</p>
<p class="verso">Qui eſt de nous, qui en larmes ne fonde,</p>
<p class="verso">D'auoir telz dõs, qui de ſoy n'auoit riens ? [Oſee. 2.]</p>
<p class="verso">—L'Amɇ ha eſpoux Chriſt par fidelité :</p>
<p class="verso">Ceſt mariagɇ, &amp; en ceſtɇ vnité</p>
<p class="verso">Eſt grand myſterɇ : or Loy de mariage [Ephe.5.]</p>
<p class="verso">Fait, que tous biens ſont en communité :</p>
<p class="verso">Mes pechés ſont ſur ſon humanité :</p>
<p class="verso">Ie prens de luy ce qu'il ha merité,</p>
<p class="verso">Pour luy ne fut, mais pour l'humain lignage.</p>
<p class="verso">—L'Eſpoux ſe doit pour l'Eſpouſɇ expoſer</p>
<p class="verso">Iuſques à foy de vie depoſer</p>
<p class="verso">Pour la garder : Ieſus l'ha ainſi fait. [Ephe. 5.]</p>
<p class="verso">Que doit l'Eſpouſɇ à ce ſoy compoſer</p>
<p class="verso">Qu'amante Foy la face repoſer</p>
<p class="verso">Toutɇ en l'Eſpoux. Or no⁹ fault diſpoſer</p>
<p class="verso">Viurɇ en Foy tellɇ : &amp; aurons bien parfait.</p>
<p class="verso">—Car iugement aucun ne ſe fera [Rom. 8.]</p>
<p class="verso">Sur celuy, qui par Foy en Chriſt fera,</p>
<p class="verso">Selon l'Eſprit, non ſelon Chair viuant.</p>
<p class="verso">Mais declarez ce, par Eſprit viura,</p>
<p class="verso">[63]</p>
<p class="verso">Non ſelon Chair, &amp; ſi ne pechera.</p>
<p class="verso">Qui eſt celuy ſeul, qui s'en gardera ?</p>
<p class="verso">Si iuſte n'eſt qui ne viuɇ en pechant.</p>
<p class="verso">—Qu'appellez vous viure charnellemẽt ?</p>
<p class="verso">Qu'appellez vous ſpirituellement ?</p>
<p class="verso">N'eſtre pecheur ? qui ainſi le prendroit,</p>
<p class="verso">Spirituel n'auroit vn ſeulement</p>
<p class="verso">En tous viuans : parquoy friuolement</p>
<p class="verso">Dieu monſtreroit des biens ſi largement,</p>
<p class="verso">En promettant, ce que ia n'aduiendroit.</p>
<p class="verso">—Ie dy viure Spirituellement, [Gal 5.]</p>
<p class="verso">Cil qui vers Dieu hamis ſon penſement,</p>
<p class="verso">Fiancɇ, &amp; Foy, dont vient la Charité.</p>
<p class="verso">Combien que tel, par natiſ mouuement</p>
<p class="verso">Baillɇ à peché par fois conſentement,</p>
<p class="verso">Ne laiſſera pour ceſt empeſchement</p>
<p class="verso">Son Eſperit, ne ſa fidelité [Habacu. 2.]</p>
<p class="verso">—Comme la nef en haute mer menée,</p>
<p class="verso">Souuentes fois eſt par vent deſtournée,</p>
<p class="verso">Ce nonobſtant elle vient à ſon port :</p>
<p class="verso">Et la noblɇ entɇ en tronc ſauuagɇ entée</p>
<p class="verso">Portera fruit : combien que retardée</p>
<p class="verso">Soit par iettons de ſilueſtre portée :</p>
<p class="verso">Coupper les fault, qu'ilz ne montent trop fort.</p>
<p class="verso">—Mais l'hommɇ eſt dit viure Charnellement, [Rom. 8.]</p>
<p class="verso">Qui à la Chair s'addonnɇ entierement,</p>
<p class="verso">Laiſſant du tout l'Eſprit ſon directeur :</p>
<p class="verso">[64]</p>
<p class="verso">Et en ce mondɇ ha tout ſon penſement,</p>
<p class="verso">Ne deſirant que temporellement,</p>
<p class="verso">Ou ſuit ſes ſens trop beſtialement,</p>
<p class="verso">Tel eſt Charnel, &amp; de Chriſt cõtempteur.</p>
<p class="verso">—Qui ſuit la Chair, à DIEV neſçauroit plaire :</p>
<p class="verso">Qui ſuit la Chair, il eſt à Dieu cõtraires [Rom. 8.]</p>
<p class="verso">Qui ſuit là Chair, il n'eſt point filz de DIEV. [1. Iean 3.]</p>
<p class="verso">Qui ſuit l'Eſprit, ꝑ luy ne peult deſplaire</p>
<p class="verso">Qui ſuit l'Eſprit, bõnes œuures ſçait faire [Gal 5.]</p>
<p class="verso">Qui ſuit l'Elprit, il ſçait la Loy parfaire :</p>
<p class="verso">C'eſt tel Eſprit, ou liberté, ha lieu. [2.Cor.3.]</p>
<p class="verso">—Or prions Dieu no⁹ donner la prudẽce</p>
<p class="verso">De faire tant que l'Eſprit ay tregence</p>
<p class="verso">Deſſus la Chair, &amp; la mattɇ, &amp; domine :</p>
<p class="verso">S'il nous viẽt bien, gardons trop de licẽce,</p>
<p class="verso">S'il nous vient mal, prenons en patience :</p>
<p class="verso">Si Chair nous poingt, demãdõs cõtinẽce :</p>
<p class="verso">En implorant gracɇ &amp; faueur Diuine. {dúvida}</p>
<p class="verso">—Et ſi faillons par charnellɇ infolence,</p>
<p class="verso">Tournons deuers l'infallible clemence, [1.Iean 2.]</p>
<p class="verso">Dolentz d'auoir eſté deſordonnez :</p>
<p class="verso">Et retenons &amp; Foy, &amp; confidence,</p>
<p class="verso">Au moins vain crons ayans ceſte defenſe,</p>
<p class="verso">Encor q̃ nous avons fait maintɇ offenſe,</p>
<p class="verso">Puis qu'â peché, ne nous ſommes dõnez.</p>
<p class="verso">FIN.</p>
</div>
<p class="verso">[65]</p>


  </body>
</html>